
<div>
<h3>第三十六章</h3>
<p>1比撒列与亚何利亚伯、及诸具有慧心之人、即耶和华赋以智慧聪明、使知成作圣所诸工者、必循耶和华所命而为、○</p>
<p>2摩西召比撒列与亚何利亚伯、及诸具有慧心之人、即耶和华赋以聪明、衷怀受感、而来造作者、</p>
<p>3以色列人所携礼物、为作圣所而献者、悉由摩西受之、民又每晨奉以乐献之礼物、</p>
<p>4作圣所诸工之有智者、各停其工、</p>
<p>5就摩西曰、民之所奉、备耶和华所命之工之用、绰有余裕、</p>
<p>6摩西传命、使宣于营曰、男女毋再造作、以献圣所、民遂止、不复献、</p>
<p>7盖所有之材、足作诸工、且有余也、○</p>
<p>8其中诸有智者作幕、以撚线细枲布、与蓝紫绛三色之缕、作幔十、上绣良工所制之基路伯、</p>
<p>9每幔长二十八肘、广四肘、诸幔长短维一、</p>
<p>10幔相连各五、</p>
<p>11幔边之联络处、作蓝襻、次幔亦然、</p>
<p>12幅边各作襻五十、两边之襻相对、</p>
<p>13又作金钩五十、钩连诸幔、成为一幕、○</p>
<p>14以山羊毛作幔十一、为幕外帷、</p>
<p>15每幔长三十肘、广四肘、十一幔长短同、</p>
<p>16五幔相联、六幔亦相联、</p>
<p>17幔边之联络处、作五十襻、次幔亦然、</p>
<p>18又作铜钩五十、联为一帷、</p>
<p>19以牡绵羊皮之染红者为幕帱、其上蒙以海獭皮、○</p>
<p>20以皂荚木作幕板、立于四周、</p>
<p>21板长十肘、广一肘有半、</p>
<p>22二榫相接、幕之诸板皆然、</p>
<p>23幕之南、作板二十、</p>
<p>24银座四十、板下各二、与二榫相对、</p>
<p>25幕之北、作板二十、</p>
<p>26银座四十、板下各二、</p>
<p>27幕后西旁、作板六、</p>
<p>28幕后两隅、作板二、</p>
<p>29自下而上、连于一环、两隅皆然、</p>
<p>30厥板凡八、银座十六、板下各二、○</p>
<p>31以皂荚木作楗、左幕板五楗、</p>
<p>32右幕板五楗、后幕板五楗、</p>
<p>33板之中楗、贯乎两端、</p>
<p>34以金包板、作金环贯楗、包楗以金、○</p>
<p>35以蓝紫绛三色之缕、与撚线细枲布作?、上绣良工所制之基路伯、</p>
<p>36以皂荚木作柱四、包之以金、以金制钩、银座凡四、</p>
<p>37以蓝紫绛三色之缕、与撚线细枲布、绣为外帷门?、</p>
<p>38其柱凡五、及钩、柱顶与环、俱包以金、五座乃铜、</p>

</div>
