
<div>
<h3>第十章</h3>
<p>1钤印之人、哈迦利亚子方伯尼希米、与西底家、</p>
<p>2西莱雅、亚撒利雅、耶利米、</p>
<p>3巴施户珥、亚玛利雅、玛基雅、</p>
<p>4哈突、示巴尼、玛鹿、</p>
<p>5哈琳、米利末、俄巴底亚、</p>
<p>6但以理、近顿、巴录、</p>
<p>7米书兰、亚比雅、米雅民、</p>
<p>8玛西亚、璧该、示玛雅、以上皆祭司、</p>
<p>9利未人乃亚撒尼子耶书亚、希拿达子宾内、及甲篾、</p>
<p>10与同宗示巴尼、何第雅、基利他、毗莱雅、哈难、</p>
<p>11米迦、利合、哈沙比雅、</p>
<p>12撒刻、示利比、示巴尼、</p>
<p>13何第雅、巴尼、比尼努、</p>
<p>14民长乃巴录、巴哈摩押、以拦、萨土、巴尼、</p>
<p>15布尼、押甲、比拜、</p>
<p>16亚多尼雅、比革瓦伊、亚丁、</p>
<p>17亚特、希西家、押朔、</p>
<p>18荷第雅、哈顺、比赛、</p>
<p>19哈拉、亚拿突、尼拜、</p>
<p>20抹比押、米书兰、希悉、</p>
<p>21米示萨别、撒督、押杜亚、</p>
<p>22毗拉提、哈难、亚奈雅、</p>
<p>23何细亚、哈拿尼雅、哈述、</p>
<p>24哈罗黑、毗利哈、朔百、</p>
<p>25利宏、哈沙拿、玛西雅、</p>
<p>26亚希雅、哈难、亚难、</p>
<p>27玛鹿、哈琳、巴拿、○</p>
<p>28余民、祭司、利未人、司阍者、讴歌者、尼提甯人、及与异邦人绝交、从上帝律者、各偕妻孥、凡有知识聪明者、</p>
<p>29皆从同宗显者、发誓设诅、必遵上帝仆摩西所传上帝之律、守我主耶和华一切诫命、律例典章、</p>
<p>30不以我女嫁斯土之民、不为我子娶其女、</p>
<p>31如斯土之民于安息日、携货物粮食而鬻之、我侪于安息日、或圣日、必不购之、每届七年、休息土壤、贷金者豁免之、</p>
<p>32我亦定例、每岁各输金一舍客勒三分之一、供我上帝室中之役、</p>
<p>33如陈设之饼、日献之素祭燔祭、安息日、月朔、节期之祭、与圣物、以色列族之赎罪祭、及我上帝室中诸用、</p>
<p>34我侪祭司利未人及庶民、掣签、各依宗族、岁定厥期、献柴于我上帝室、焚于我上帝耶和华坛、循律所载、</p>
<p>35又定厥例、岁携初登之土产、始实之树果、荐于耶和华室、</p>
<p>36以我初胎之男、首生之牛羊、奉于我上帝室、给其中供职之祭司、循律所载、</p>
<p>37新麦之屑、与举祭、诸树之果、及酒油、纳诸祭司、贮于我上帝室之府库、取田所产、什一以奉利未人、盖利未人于我所居诸邑、得其物产之什一、</p>
<p>38利未人取什一时、亚伦子孙为祭司者、当有一人与俱、利未人自所得什一中、复取其什一、携入上帝室、贮于府库、</p>
<p>39以色列族及利未人、当携谷酒油为举祭、至藏圣所器皿之屋、即供职之祭司、司阍者、讴歌者、所居之处、我侪必不弃我上帝室焉、</p>

</div>
