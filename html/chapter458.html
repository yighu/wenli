
<div>
<h3>第七章</h3>
<p>1所罗门祈祷既毕、火降自天、焚其燔祭与他祭、耶和华之荣光充满其室、</p>
<p>2因耶和华之荣光充耶和华室、祭司不能入焉、</p>
<p>3以色例众目睹火降、与耶和华之荣光在于室上、则俯伏于铺石处、崇拜称谢耶和华曰、惟彼为善、慈惠永存、</p>
<p>4时、王与民众献祭于耶和华前、</p>
<p>5所罗门王献牛二万二千、羊十二万、如是、王与民众区别上帝之室为圣、</p>
<p>6诸祭司循职侍立、利未人亦然、执耶和华之乐器、乃大卫称谢耶和华所制、因其慈惠水存、藉利未人颂赞时所用者、祭司对众吹角、以色列人咸立、</p>
<p>7所罗门亦区别耶和华室前院中为圣、于此献燔祭、及酬恩祭之脂、因其所制之铜坛、不足以容燔祭素祭与脂也、</p>
<p>8所罗门与以色列众、自哈马道、至埃及溪、集为大会、守节期七日、</p>
<p>9第八日设肃会、以守别坛为圣之礼七日、又守节期七日、</p>
<p>10七月二十三日、王遣民众、各归其幕、因耶和华施恩于大卫、与所罗门、及其民以色列、皆中心欢悦焉、○</p>
<p>11所罗门建耶和华室、及王宫室告成、于耶和华室、及己宫室、凡其心所欲作者、尽皆顺遂、而竣厥工、</p>
<p>12是夕耶和华见于所罗门、谕之曰、我闻尔祈、而简此所、以为祀我之室、</p>
<p>13若我使天闭塞不雨、或使蝻蝗食其土产、或使疫疠行于我民、</p>
<p>14如我民以我名而称者、自卑而祷、求我之面、离其恶行、我必自天垂听、赦宥其罪、而治其地、</p>
<p>15在此之祷、我必启目顾之、侧耳听之、</p>
<p>16盖我已简斯室、区别为圣、使永为我寄名之所、我目我心、必恒在此、</p>
<p>17如尔行于我前、克肖尔父大卫、遵我所命、守我典章律例、</p>
<p>18我必固尔国位、依我与尔父大卫所立之约曰、尔不乏人、治以色列、</p>
<p>19若尔背逆、弃我所示尔之典章诫命、往事他神、而崇拜之、</p>
<p>20我必自我所赐之地、拔其根株、弃此为我名区别为圣之室、而不之顾、使于列国中、作谚语、为话柄、</p>
<p>21此室虽高、凡过之者、必骇异曰、耶和华曷如是待此地此室平、</p>
<p>22则将应之曰、昔其上帝耶和华、导其列祖出埃及、彼乃弃之、归向他神、崇拜奉事之、故降是灾于彼、</p>

</div>
