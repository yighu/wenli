
<div>
<h3>第七章</h3>
<p>1当犹大王乌西雅孙、约坦子亚哈斯时、亚兰王利汛、以色列王、利玛利子比加、上攻耶路撒冷、不克、</p>
<p>2或告大卫家曰、亚兰与以法莲结盟、王与众民、中心战栗、若林木为风所摇、○</p>
<p>3耶和华谕以赛亚曰、尔与尔子施亚雅述、出迎亚哈斯于上沼之沟头、漂工田之大路、</p>
<p>4谓之曰、尔其谨慎静谧、勿因此余烬、有烟之二炬、利汛亚兰、及利玛利子之烈怒、畏惧心怯、</p>
<p>5亚兰与以法莲、及利玛利子、同谋害尔、</p>
<p>6曰、我侪其往犹大、扰而破之、立他比勒子为王、</p>
<p>7主耶和华曰、此谋不立、不成、</p>
<p>8 9盖亚兰之首为大马色、大马色之首为利汛、以法莲之首为撒玛利亚、撒玛利亚之首为利玛利子、六十五年之内、以法莲必败、不复为国、如尔弗信、则不坚立、○</p>
<p>10耶和华又谕亚哈斯曰、</p>
<p>11尔其求兆于尔上帝耶和华、或在深渊、或在高处、皆可、</p>
<p>12亚哈斯曰、我不求之、不试耶和华、</p>
<p>13以赛亚曰、大卫家、其听之、尔以劳人为细事乎、亦将劳我上帝乎、</p>
<p>14主自以兆予尔、将有处女怀妊生子、命名以马内利、</p>
<p>15彼将食酪与蜜、迨知弃恶择善、</p>
<p>16盖此子未知弃恶择善之先、尔所疾之二王、其国为墟、</p>
<p>17耶和华必使患难之日临尔、与尔民众、及尔父家、自以法莲叛离犹大、未有若此者、即亚述王为祸也、○</p>
<p>18是日也、耶和华必号召埃及河流远界之蝇、与亚述地之蜂、</p>
<p>19彼必咸至、集于荒谷、岩穴棘篱、与诸牧地、○</p>
<p>20是日也、主以所赁河外之刀、即亚述王、薙其首足之毛、去其髭须、○</p>
<p>21是日也、人畜犊一羊二、</p>
<p>22因乳多而食酪、凡遗于境内者、食酪与蜜、○</p>
<p>23是日也、昔有葡萄千株、值银一千之处、将生荆棘疾藜、</p>
<p>24人执弓矢而至、因其地遍满荆棘蒺藜也、</p>
<p>25凡邱阜之处、以锄治之者、因惧荆棘蒺藜、莫之敢往、第为牛牧羊践之区、</p>

</div>
