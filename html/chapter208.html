
<div>
<h3>第七章</h3>
<p>1建幕既毕、摩西膏之、及其诸器、区别为圣、亦膏祭坛、及其诸器、区别为圣、</p>
<p>2当日以色列族长、即诸支派中见核之人之牧伯、奉献礼物、</p>
<p>3携至耶和华前、即蒙幭之车六、牛十有二、每二牧伯献一车、每一牧伯献一牛、奉于幕前、</p>
<p>4耶和华谕摩西曰、</p>
<p>5尔其收之、以供会幕之用、给予利未人、各循其役事、</p>
<p>6摩西遂以车与牛、予利未人、</p>
<p>7两车四牛、予革顺子孙、循其役事、</p>
<p>8四车八牛、予米拉利子孙、循其役事、祭司亚伦子以他玛统理之、</p>
<p>9惟哥辖子孙弗予、因其供圣所之役事、以肩负荷也、</p>
<p>10膏坛时、牧伯献礼物于坛前、以区别之、</p>
<p>11耶和华谕摩西曰、牧伯各循其日、献礼物以区别其坛、○</p>
<p>12首日献礼物者、犹大支派、亚米拿达子拿顺、</p>
<p>13所献者、银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>14金瓯一、重十舍客勒、盈以香、</p>
<p>15牡犊一、牡绵羊一、一岁之牡羔一、为燔祭、</p>
<p>16牡山羊一、为赎罪祭、</p>
<p>17牛二、牡绵羊五、牡山羊五、一岁之牡羔五、为酬恩祭、皆亚米拿达子拿顺所献、○</p>
<p>18二日、以萨迦牧伯、苏押子拿坦业献礼物、</p>
<p>19银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>20金瓯一、重十舍客勒、盈以香、</p>
<p>21牡犊一、牡绵羊一、一岁之牡羔一、为燔祭、</p>
<p>22牡山羊一、为赎罪祭、</p>
<p>23牛二、牡绵羊五、牡山羊五、一岁之牡羔五、为酬恩祭、皆苏押子拿坦业所献、○</p>
<p>24三日、西布伦牧伯、希伦子以利押献礼物、</p>
<p>25银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>26金瓯一、重十舍客勒、盈以香、</p>
<p>27牡犊一、牡绵羊一、一岁之牡羔一、为燔祭、</p>
<p>28牡山羊一、为赎罪祭、</p>
<p>29牛二、牡绵羊五、牡山羊五、一岁之牡羔五、为酬恩祭、皆希伦子以利押所献、○</p>
<p>30四日、流便牧伯、示丢珥子以利蓿献礼物、</p>
<p>31银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>32金瓯一、重十舍客勒、盈以香、</p>
<p>33牡犊一、牡绵羊一、一岁之牡羔一、为燔祭、</p>
<p>34牡山羊一、为赎罪祭、</p>
<p>35牛二、牡绵羊五、牡山羊五、一岁之牡羔五、为酬恩祭、皆示丢珥子以利蓿所献、○</p>
<p>36五日、西缅牧伯、苏利沙代子示路蔑献礼物、</p>
<p>37银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>38金瓯一、重十舍客勒、盈以香、</p>
<p>39牡犊一、牡绵羊一、一岁之牡羔一、为燔祭、</p>
<p>40牡山羊一、为赎罪祭、</p>
<p>41牛二、牡绵羊五、牡山羊五、一岁之牡羔五、为酬恩祭、皆苏利沙代子示路蔑所献、○</p>
<p>42六日、迦得牧伯、丢珥子以利雅萨献礼物、</p>
<p>43银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>44金瓯一、重十舍客勒、盈以香、</p>
<p>45牡犊一、牡绵羊一、一岁之牡羔一、为燔祭、</p>
<p>46牡山羊一、为赎罪祭、</p>
<p>47牛二、牡绵羊五、牡山羊五、一岁之牡羔五、为酬恩祭、皆丢珥子以利雅萨所献、○</p>
<p>48七日、以法莲牧伯、亚米忽子以利沙玛献礼物、</p>
<p>49银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>50金瓯一、重十舍客勒、盈以香、</p>
<p>51牡犊一、牡绵羊一、一岁之牡羔一、为燔祭、</p>
<p>52牡山羊一、为赎罪祭、</p>
<p>53牛二、牡绵羊五、牡山羊五、一岁之牡羔五、为酬恩祭、皆亚米忽子以利沙玛所献、○</p>
<p>54八日、玛拿西牧伯、比大蓿子迦玛列献礼物、</p>
<p>55银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>56金瓯一、重十舍客勒、盈以香、</p>
<p>57牡犊一、牡绵羊一、一岁之牡羔一、为燔祭、</p>
<p>58牡山羊一、为赎罪祭、</p>
<p>59牛二、牡绵羊五、牡山羊五、一岁之牡羔五、为酬恩祭、皆比大蓿子迦玛列所献、○</p>
<p>60九日、便雅悯牧伯、基多尼子亚比但献礼物、</p>
<p>61银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>62金瓯一、重十舍客勒、盈以香、</p>
<p>63牡犊一、牡绵羊一、一岁之牡羔一、为燔祭、</p>
<p>64牡山羊一、为赎罪祭、</p>
<p>65牛二、牡绵羊五、牡山羊五、一岁之牡羔五、为酬恩祭、皆基多尼子亚比但所献、○</p>
<p>66十日、但之牧伯、亚米沙代子亚希以谢献礼物、</p>
<p>67银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>68金瓯一、重十舍客勒、盈以香、</p>
<p>69牡犊一、牡绵羊一、一岁之牡羔一、为燔祭、</p>
<p>70牡山羊一、为赎罪祭、</p>
<p>71牛二、牡绵羊五、牡山羊五、一岁之牡羔五、为酬恩祭、皆亚米沙代子亚希以谢所献、○</p>
<p>72十一日、亚设牧伯、俄兰子帕结献礼物、</p>
<p>73银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>74金瓯一、重十舍客勒、盈以香、</p>
<p>75牡犊一、牡绵羊一、一岁之牡羔一、为燔祭、</p>
<p>76牡山羊一、为赎罪祭、</p>
<p>77牛二、牡绵羊五、牡山羊五、一岁之牡羔五、为酬恩祭、皆俄兰子帕结所献、○</p>
<p>78十二日、拿弗他利牧伯、以南子亚希拉献礼物、</p>
<p>79银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、</p>
<p>80金瓯一、重十舍客勒、盈以香、</p>
<p>81牡犊一、牡绵羊一、一岁之牡羔一、为燔祭、</p>
<p>82牡山羊一、为赎罪祭、</p>
<p>83牛二、牡绵羊五、牡山羊五、一岁之牡羔五、为酬恩祭、皆以南子亚希拉所献、○</p>
<p>84膏坛时、以色列牧伯所献、银盘十二、银盂十二、金瓯十二、</p>
<p>85盘各重一百三十舍客勒、盂各重七十舍客勒、诸器皿之银、共计二千四百舍客勒、循圣所权衡、</p>
<p>86金瓯十二、盈以香、瓯各重十舍客勒、共计一百二十舍客勒、循圣所权衡、</p>
<p>87牡犊十有二、牡绵羊十有二、一岁之牡羔十有二、以为燔祭、与其素祭、山羊之羔十有二、为赎罪祭、</p>
<p>88牡牛二十四、牡绵羊六十、牡山羊六十、一岁之牡羔六十、为酬恩祭、皆膏坛后所献、○</p>
<p>89摩西入会幕、与耶和华言、则闻二基路伯间、法匮施恩座上、有声与之言、即耶和华与之言也、</p>
<p>↑返回页首</p>

</div>
