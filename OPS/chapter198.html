<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十四章</title>
</head>
<body>
<div>
<h3>第二十四章</h3>
<p>1耶和华谕摩西曰、</p>
<p>2告以色列族云、当取橄榄捣油、惟洁是务、携以与尔、使灯常燃、</p>
<p>3会幕中、法匮前?外、亚伦必理灯于耶和华前、自夕达旦、著为永例、历世弗替、</p>
<p>4必置盏于精金灯台之上、恒理之于耶和华前、○</p>
<p>5当取细面、制饼十二、每饼伊法十分之二、</p>
<p>6列为二行、行各六饼、置诸精金之几、在耶和华前、</p>
<p>7每行饼上、必置乳香、惟洁是务、以为记志、献于耶和华为火祭、</p>
<p>8每安息日、陈饼于耶和华前、以色列族守为永约、</p>
<p>9斯饼悉归亚伦、及其子孙、当于圣地食之、著为永例、盖献耶和华之火祭中、此为至圣也、○</p>
<p>10 11以色列族、但之支派、底伯利女、名示罗密、适于埃及人、所生之子、往来以色列族中、与一以色列人鬬于营、亵渎耶和华名、加以咒诅、人曳之至摩西、</p>
<p>12禁于狱、俟耶和华口谕于众、○</p>
<p>13耶和华谕摩西曰、</p>
<p>14咒诅之人、曳出营外、使闻之者、按手其首、会众以石击之、</p>
<p>15当告以色列族云、咒诅其上帝者、必负其罪、</p>
<p>16亵渎耶和华名者、杀无赦、会众必击以石、无论宗族宾旅、亵渎耶和华名者、杀无赦、</p>
<p>17击人致死者、杀无赦、</p>
<p>18击人之畜致死者、必偿之、以牲偿牲、</p>
<p>19残缺人体者、必依其所行而反之、</p>
<p>20伤偿伤、目偿目、齿偿齿、若何使人残缺、必如是反之、</p>
<p>21杀人之畜必偿、杀人者、杀无赦、</p>
<p>22无论宗族宾旅、俱循一例、我乃耶和华、尔之上帝也、</p>
<p>23摩西命以色列人曳咒诅者出营外、击之以石、以色列人遵耶和华谕摩西之命而行、</p>

</div>
</body>
</html>
