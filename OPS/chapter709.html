<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第七章</title>
</head>
<body>
<div>
<h3>第七章</h3>
<p>1我子、宜守我言、衷藏我命、</p>
<p>2守我命而得生、守我教如眸子、</p>
<p>3系于指端、铭于心版、</p>
<p>4谓智慧曰、尔为我姊妹、称明哲为眷属、</p>
<p>5保尔脱于淫妇、远谄言之外妇、</p>
<p>6昔我在室临牖、自棂而观、</p>
<p>7见朴拙少年中、有一乏知识者、</p>
<p>8经行于衢、近淫妇之巷隅、而诣其室、</p>
<p>9或薄暮黄昏、或中夜幽暗、</p>
<p>10有妇相迎、妓妆心谲、</p>
<p>11喧呶不羁、其足弗安于室、</p>
<p>12时而在衢、时而在市、或潜伏于诸隅、</p>
<p>13乃搂少者、与之接吻、面无愧色、</p>
<p>14曰、我今日偿愿、有酬恩祭品、</p>
<p>15故出迎尔、急欲晤面、兹得相遇、</p>
<p>16我之床榻、铺以裀褥、暨厥绣裯、其线出自埃及、</p>
<p>17已以没药、沈香桂皮、薰我床笫、</p>
<p>18其来、尔我饱享爱情、迄于诘朝、以爱情相慰藉、</p>
<p>19男人去家、行于远道、</p>
<p>20手执银囊、望日方归、</p>
<p>21妇频以婉言诱之、以谄言强之、</p>
<p>22乃急从之、如牛就屠、如愚者受惩于缧绁、</p>
<p>23至于矢刺其肝、如鸟亟于投网、不知性命攸关、</p>
<p>24诸子其听我、聆我口所言、</p>
<p>25尔心勿偏于其途、勿迷于其径、</p>
<p>26盖彼所伤而仆者孔多、所杀者甚众、</p>
<p>27其家为阴府之路、下及死亡之室、</p>

</div>
</body>
</html>
