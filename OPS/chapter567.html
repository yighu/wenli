<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第五篇</title>
</head>
<body>
<div>
<h3>第五篇</h3>
<p>大卫之诗使伶长吹箫和之○</p>
<p>1耶和华欤、倾听我言词、垂念我思维兮、</p>
<p>2我王我上帝欤、尚其听我呼吁、盖我惟尔是求兮、</p>
<p>3耶和华欤、清晨尔必闻我声、爽旦向尔陈情、而企望兮、</p>
<p>4尔为上帝、不悦罪戾、恶人不得与尔同居兮、</p>
<p>5狂傲者不侍尔前、作恶者皆尔所疾、</p>
<p>6诞妄者败之、嗜杀怀诈者、耶和华恶之兮、</p>
<p>7若我、则蒙厚爱、必诣尔室、寅畏相将、望尔圣殿而崇拜兮、</p>
<p>8耶和华欤、因我敌故、以尔义导于我先、使尔途坦于我前兮、</p>
<p>9彼众口无信实、心怀恶慝、喉若裂茔、舌施谄谀、</p>
<p>10愿上帝罪之、使自陷于诡谋、因其罪多而驱逐之、盖彼叛逆尔兮、</p>
<p>11托庇于尔者、愿其喜乐、缘尔护佑、恒久欢呼、爱尔名者、皆欣悦兮、</p>
<p>12耶和华欤、尔必锡嘏义人、施恩如盾、护卫其身兮、</p>

</div>
</body>
</html>
