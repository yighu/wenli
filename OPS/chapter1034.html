<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1耶稣充于圣神、归自约但、 圣神导之适野、</p>
<p>2四旬见试于魔、未尝进食、卒期乃饥、</p>
<p>3魔谓之曰、尔若上帝子、可命此石为饼、</p>
<p>4耶稣曰、记有之、人之生也、不第恃食、</p>
<p>5魔引之上升、顷刻间、以世上诸国示之、</p>
<p>6曰、此诸权及荣、我将予尔、盖此已付我、所欲予者则予之、尔若拜我、</p>
<p>7悉为尔有、</p>
<p>8耶稣曰、记有之、当拜主尔之上帝、而独事之、</p>
<p>9又导至耶路撒冷、立之于殿顶、曰、尔若上帝子、可自兹投下、</p>
<p>10盖记有之、彼将命其使护尔、</p>
<p>11又云、其使必以手扶尔、免足触石、</p>
<p>12耶稣曰、有云、勿试主尔之上帝、</p>
<p>13魔毕诸试、乃暂去之、○</p>
<p>14耶稣以圣神之能、归加利利、其声闻遍于四方、</p>
<p>15在诸会堂训诲、人皆荣之、○</p>
<p>16至拿撒勒、即其长育之区、于安息日、循其规入会堂、立而诵读、</p>
<p>17或以先知以赛亚书予之、开卷见所载云、</p>
<p>18主之神偕我矣、盖彼膏我、以宣福音于贫者、遣我宣告、虏者得释、瞽者得明、受挫折者得自由、</p>
<p>19宣扬主悦纳之年也、</p>
<p>20耶稣掩卷、反于役者而坐、会堂众人注目视之、</p>
<p>21耶稣谓之曰、是经今日应于尔耳矣、</p>
<p>22众证之、且奇其口出恩言、曰、此非约瑟子乎、</p>
<p>23耶稣曰、尔必引斯谚语我云、医当自医、我闻尔行之于迦百农者、亦当行之于故土、</p>
<p>24又曰、我诚语汝、未有先知见重于故土者、</p>
<p>25我诚语汝、当以利亚时、天闭塞三年有六月、遍地大饥、以色列中多嫠、</p>
<p>26以利亚未奉遣往见一人、惟往见西顿撒勒法之一嫠、</p>
<p>27先知以利沙时、以色列中多癞者、无一得洁、惟叙利亚之乃缦而已、</p>
<p>28在会堂者闻之、皆怒甚、</p>
<p>29起而逐之邑外、其邑建于山、曳之至崖、欲投之下、</p>
<p>30耶稣径行众中而去、○</p>
<p>31至加利利之迦百农邑、于安息日训众、</p>
<p>32众奇其训、以其言有权也、</p>
<p>33会堂中有为邪鬼所祟者、大声呼曰、</p>
<p>34噫、拿撒勒人耶稣、我侪与尔何涉、尔来灭我乎、我识尔为谁、乃上帝之圣者、</p>
<p>35耶稣斥之曰、缄尔口、出于彼、鬼仆其人于众中而出、然未伤之、</p>
<p>36众骇异、相语曰、此何言耶、盖彼以权以能命邪鬼、而鬼出矣、</p>
<p>37于是声闻遍于四方、</p>
<p>38耶稣出会堂、入西门家、西门妻母热疾甚重、或为之求耶稣、</p>
<p>39耶稣近立、斥热、热即退、妇遂起而供事之、○</p>
<p>40日入时、凡有患病者、皆携就之、耶稣均按手而医焉、</p>
<p>41有鬼自多人出、呼曰、尔乃上帝子、耶稣斥之、不许其言、以鬼识其为基督也、○</p>
<p>42平旦、耶稣出而适野、众寻而就之、欲止之俾勿去、</p>
<p>43耶稣曰、我亦必于他邑、宣上帝国之福音、盖我奉遣、乃为是也、</p>
<p>44遂宣教于加利利诸会堂、</p>

</div>
</body>
</html>
