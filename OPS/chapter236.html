<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十五章</title>
</head>
<body>
<div>
<h3>第三十五章</h3>
<p>1在摩押平原、约但河滨、耶利哥相对之处、耶和华谕摩西曰、</p>
<p>2命以色列族于其所得之业、以邑与郊予利未人、</p>
<p>3其邑为民居处、其郊为置牛羊牲畜物产之所、</p>
<p>4所予利未人者、邑垣而外、四周一千肘为郊、</p>
<p>5邑外之地、东西南北、各量二千肘、邑在其中、此即邑之郊也、</p>
<p>6所予利未人之邑、其中有逃城六、使误杀人者可遁于彼、此外又予邑四十有二、</p>
<p>7所予利未人之邑与郊、共四十有八、</p>
<p>8以色列族所得之业、必视邑之多寡、以予利未人、邑多则所予者多、邑寡则所予者寡、各循所得之业而予焉、○</p>
<p>9耶和华谕摩西曰、</p>
<p>10告以色列族云、汝渡约但、入于迦南、</p>
<p>11必简邑为逃城、使误杀人者可遁于彼、</p>
<p>12此邑为避复仇者之所、俾误杀人者不致死亡、俟见鞫于会众、</p>
<p>13逃城必有其六、</p>
<p>14约但东三、迦南地三、</p>
<p>15此六邑、为以色列族、及旅于其中者之避所、凡误杀人者、可遁于彼、</p>
<p>16若以铁器击人至死、是为故杀、故杀人者杀毋赦、</p>
<p>17若以石击人至死、是为故杀、故杀人者杀毋赦、</p>
<p>18若以木器击人至死、是为故杀、故杀人者杀毋赦、</p>
<p>19故杀人者、复仇者必杀之、遇即杀之、</p>
<p>20若蓄怨而仆人、或潜伏而以物掷人至死、</p>
<p>21或因憾而手击人至死、是为故杀、故杀人者杀毋赦、复仇者遇即杀之、</p>
<p>22如无衅隙、而猝然刺人、或非潜伏、而以物掷人、</p>
<p>23或未之见、而以石掷人至死、本非结仇、亦非加害、</p>
<p>24则会众必于杀人复仇者之间、循例而剖析、</p>
<p>25救误杀人者、脱于复仇者之手、使遁逃城以居、待受圣膏之祭司长终焉、</p>
<p>26如误杀人者出逃城之境、</p>
<p>27复仇者在邑外、遇而杀之、则无流血之罪、</p>
<p>28缘彼当居逃城、待祭司长死、祭司长既死、杀人者返其故土可也、</p>
<p>29于尔所居之地、此为律例、历世弗替、</p>
<p>30故杀人者、有人为证、必杀毋赦、但证人惟一则不可、</p>
<p>31故杀人者、不得以金赎其命、必杀毋赦、</p>
<p>32遁于逃城者、祭司长未死之先、不可取其赎金、使归故土、</p>
<p>33如是、则不污尔所居之地、盖流人血、乃污其地、非流杀人者之血、则无以洁之、</p>
<p>34我耶和华居以色列族中、勿污尔土、我所处者、</p>
<p>↑返回页首</p>

</div>
</body>
</html>
