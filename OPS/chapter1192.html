<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1昔上帝以诸先知、多次多方谕列祖、</p>
<p>2今值季世、以其子谕我侪、即所立为万有之嗣、并由之而造诸世者、</p>
<p>3彼为上帝荣之光华、质之真像、且以有能之言、持载万有、既洁众罪、则坐于皇皇在上者之右、</p>
<p>4超越于天使、以其所得之名尊于彼也、</p>
<p>5盖上帝曾向何天使云、尔乃我子、今日生尔、又云、我将为其父、彼将为我子、</p>
<p>6其使冢子入世时、则曰、上帝之使、皆当拜之、</p>
<p>7言及天使、则曰、上帝令其使为风、其役为火焰、</p>
<p>8惟言及其子、则曰、上帝欤、尔之位爰及世世、尔之国柄、乃正直之柄也、</p>
<p>9尔好义恶恶、故上帝即尔之上帝、以喜乐之膏膏尔、超越尔侣、</p>
<p>10又曰、主欤、尔元始奠地之基、诸天乃尔手之工、</p>
<p>11天地必亡、惟尔恒存、彼皆如衣而渐旧、</p>
<p>12尔将卷之如袍、彼若衣而更易、惟尔依然、尔年无尽、</p>
<p>13上帝曾向何天使云、尔坐我右、俟我使尔敌为尔足几、</p>
<p>14天使非皆服役之神、奉遣以事蒙救者乎、</p>

</div>
</body>
</html>
