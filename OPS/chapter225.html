<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十四章</title>
</head>
<body>
<div>
<h3>第二十四章</h3>
<p>1巴兰见耶和华欲锡嘏于以色列、不复用术、如昔所为、乃瞻于野、</p>
<p>2举目观以色列族、循其支派、爰居爰处、则感于上帝之神、</p>
<p>3作歌曰、比珥子巴兰云、明目者有词、</p>
<p>4闻上帝之言、睹全能者之异象、身卧而目明者云、</p>
<p>5美哉、雅各之幕、以色列之居欤、</p>
<p>6如陵谷之延袤、如园囿之临河、如耶和华所植之沉香、如溪旁之香柏、</p>
<p>7厥水溢于其器、厥种播于河滨、其王尊于亚甲、其国得而振兴、</p>
<p>8上帝导之出埃及、有力可拟于兕、必吞敌国、而碎其骨、穿之以矢、</p>
<p>9蹲如牡狮、卧如牝狮、孰敢撄之、祝尔者必见祝、诅尔者必见诅、</p>
<p>10巴勒怒巴兰、拊掌而言曰、我召尔诅敌、尔乃祝之者三、</p>
<p>11尔须速返故土、我意使尔尊显、而耶和华禁之、</p>
<p>12巴兰谓巴勒曰、我岂不告尔使臣、</p>
<p>13即使巴勒以盈室之金银馈我、亦不可逾越耶和华之命、擅行善恶、惟耶和华所谕、我则言之、</p>
<p>14今我将归、尔其来前、此民至于季世、所以待尔民者、我将告汝、</p>
<p>15乃作歌曰、比珥子巴兰云、明目者有词、</p>
<p>16闻上帝之言、知至上者之智慧、睹全能者之异象、身卧而目明者曰、</p>
<p>17我见之不于今日、我观之非在近时、有一星焉、自雅各家而出、有一杖焉、自以色列而兴、击破摩押之隅、歼灭鼓噪之士、</p>
<p>18以东必为所获、其敌西珥必为其业、以色列族毅然而行、</p>
<p>19操权者将出自雅各、歼灭斯邑之遗民、</p>
<p>20又望亚玛力作歌曰、亚玛力为列国之初兴、终亦必亡、</p>
<p>21又望基尼族作歌曰、尔居巩固、尔巢在于岩穴、</p>
<p>22虽然、基尼必将衰微、终为亚述所虏、</p>
<p>23乃赓载歌曰、噫嘻乎、上帝行是、孰能得生、</p>
<p>24有舟至自基提、虐遇亚述、苛待希伯、彼亦沦亡、</p>
<p>25巴兰乃返故土、巴勒亦归、</p>
<p>↑返回页首</p>

</div>
</body>
</html>
