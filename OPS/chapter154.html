<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十七章</title>
</head>
<body>
<div>
<h3>第三十七章</h3>
<p>1比撒列以皂荚木作匮、长二肘有半、广一肘有半、高一肘有半、</p>
<p>2内外包以精金、其上四周、饰以金缘、</p>
<p>3铸金环四、置于四足、左右各二、</p>
<p>4以皂荚木作杠、包之以金、</p>
<p>5贯于匮旁之环、用以舁匮、○</p>
<p>6以精金作施恩座、长二肘有半、广一肘有半、</p>
<p>7以金用旋法作基路伯二、置于施恩座之两旁、</p>
<p>8每旁各一、与施恩座相连、</p>
<p>9基路伯高展其翮、以覆施恩座、其面向之、彼此相对、○</p>
<p>10以皂荚木作几、长二肘、广一肘、高一肘有半、</p>
<p>11包以精金、四周饰以金缘、</p>
<p>12置枨四周、广约一掌、以金缘之、</p>
<p>13铸金环四、置于足上四隅、</p>
<p>14环附其枨、贯杠以舁、</p>
<p>15以皂荚木作杠、包之以金、俾得舁几、</p>
<p>16以精金作几上器皿、盘匙及灌奠之盂壶、○</p>
<p>17以精金用旋法作灯台、其座、其梃、其盏、其节、其花、悉连为一、</p>
<p>18其梃出枝凡六、两旁各三、</p>
<p>19枝各有盏、状似杏蕊、有节有花、灯之六枝皆然、</p>
<p>20梃亦有盏凡四、状似杏蕊、有节有花、</p>
<p>21梃所出之六枝、每二枝下、各有一节、六枝皆然、</p>
<p>22其节其枝、俱连为一、以精金用旋法为之、</p>
<p>23灯碗凡七、其剪与盘、造以精金、</p>
<p>24制灯台与诸器、用精金一他连得、○</p>
<p>25以皂荚木作香坛、形制维方、长一肘、广一肘、高二肘、其角与坛相连、</p>
<p>26上面与四周及角、俱以精金包之、四周施以金缘、</p>
<p>27缘下两旁、作金环二、贯杠以舁、</p>
<p>28以皂荚木作杠、包之以金、</p>
<p>29以芳品制圣膏、与纯洁之香、依调香法而为之、</p>

</div>
</body>
</html>
