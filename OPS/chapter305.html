<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十章</title>
</head>
<body>
<div>
<h3>第十章</h3>
<p>1亚比米勒后、以萨迦人朵多孙、普亚子陀拉兴起、救以色列人、居以法莲山地之沙密、</p>
<p>2为以色列士师、历二十三年、卒而葬于沙密、○</p>
<p>3厥后、基列人睚珥兴起、为以色列士师、历二十二年、</p>
<p>4有子三十、乘驴驹三十、治邑三十、在基列地、至今名曰睚珥乡里、</p>
<p>5睚珥卒、葬于加们、○</p>
<p>6以色列人又行耶和华所恶、事诸巴力、与亚斯他录、暨亚兰、西顿、摩押、亚扪族、非利士之诸神、违弃耶和华、不崇事之、</p>
<p>7耶和华怒以色列人、付于非利士人、及亚扪人之手、</p>
<p>8以色列人居约但东、属基列之亚摩利地者、自是受其扰害暴虐、历十八年、</p>
<p>9亚扪人亦渡约但、攻犹大便雅悯暨以法莲族、以色列人窘甚、</p>
<p>10吁耶和华曰、我弃我之上帝而事巴力、获罪于尔、</p>
<p>11耶和华谕以色列人曰、我岂未拯尔于埃及亚摩利亚扪非利士人乎、</p>
<p>12昔西顿亚玛力马云人虐尔、尔呼吁我、我亦拯尔于其手、</p>
<p>13尔乃弃我、而事他神、我不复拯尔矣、</p>
<p>14尔可往吁所简之神、尔遭难时、任其拯之、</p>
<p>15以色列人谓耶和华曰、我干罪矣、任尔随意待我、惟求今日救援、</p>
<p>16遂去其中异族之神、而事耶和华、耶和华因其困苦、中心愀然、</p>
<p>17时、亚扪人集而建营于基列、以色列人亦集而建营于米斯巴、</p>
<p>18基列民之牧伯相议曰、谁先战亚扪人、彼必为基列民长、</p>

</div>
</body>
</html>
