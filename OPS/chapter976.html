<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八章</title>
</head>
<body>
<div>
<h3>第八章</h3>
<p>1万军之耶和华谕曰、</p>
<p>2万军之耶和华云、我为锡安热中特甚、为之愤嫉、</p>
<p>3耶和华云、我返于锡安、将居耶路撒冷中、耶路撒冷将称为真诚之邑、万军耶和华之山、将称为圣山、</p>
<p>4万军之耶和华云、将有老夫老妇、坐于耶路撒冷之衢、各因寿高、手扶厥杖、</p>
<p>5邑中街衢、满有童男幼女、戏玩其间、</p>
<p>6万军之耶和华云、是日也、遗民若视为奇异、我亦视为奇异乎、万军之耶和华言之矣、</p>
<p>7万军之耶和华云、我将自东自西、拯救我民、</p>
<p>8导之而至、使居耶路撒冷中、彼为我民、我以诚以义、为其上帝、</p>
<p>9万军之耶和华云、建耶和华殿、立基之时、先知在焉、尔曹是日闻其口出之言、其强乃手、</p>
<p>10是日之前、人不得值、畜不得值、人之出入、缘敌而不得安、我使其众彼此相攻故也、</p>
<p>11万军之耶和华曰、今我待此遗民、不同曩昔、</p>
<p>12必获平安之穑、葡萄结实、地出其产、天降其露、我必使斯遗民、得此诸物、</p>
<p>13犹大与以色列家欤、尔在列邦、为人咒诅、我将救尔、使尔为人祝嘏、勿惧、其强乃手、</p>
<p>14万军之耶和华云、尔列祖激我怒时、我拟降灾、而不回意、</p>
<p>15今我亦拟施恩于耶路撒冷、与犹大家、尔其勿惧、</p>
<p>16尔所当行者、乃与邻里言、各以诚实、在尔邑门、行公正和平之鞫、</p>
<p>17勿中心谋恶、以害邻里、勿好伪誓、盖此悉我所恶、耶和华言之矣、○</p>
<p>18万军之耶和华谕我曰、</p>
<p>19万军之耶和华云、四月五月、七月十月、禁食之期、在犹大家、将为喜乐欢忭之期、欣悦之节、尔宜诚实和平是好、</p>
<p>20万军之耶和华云、厥后必有诸民、及多邑之居民将至、</p>
<p>21此邑之民、诣彼邑曰、我侪速往、求耶和华之恩、寻万军之耶和华、我亦偕往、</p>
<p>22将有多民、强大之邦、往耶路撒冷、寻万军之耶和华、而乞其恩、</p>
<p>23万军之耶和华云、是日异言之列邦中、将有十人、执犹大一人之裾曰、我闻上帝偕尔、我欲与尔偕行、</p>

</div>
</body>
</html>
