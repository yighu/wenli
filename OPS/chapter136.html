<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十九章</title>
</head>
<body>
<div>
<h3>第十九章</h3>
<p>1以色列人出埃及后、由利非订启行、</p>
<p>2越三月、至西乃野、建营山前、</p>
<p>3摩西登山、觐于上帝、耶和华呼之曰、告雅各家、谕以色列族云、</p>
<p>4我所行于埃及人、并负尔、如鹰以翼负雏、俾归于我、尔咸睹之、</p>
<p>5宇内咸属于我、尔果听我言、守我约、则尔于列国中、特为我业、</p>
<p>6亦为祭司之国、成圣之民于我前、其以此言告以色列族、○</p>
<p>7摩西往召民间长老、悉以耶和华所命告之、</p>
<p>8众民佥曰、凡耶和华所谕、我必奉行、摩西乃以民言覆于耶和华、</p>
<p>9耶和华谕摩西曰、我于密云临尔、我与尔言、俾民听闻、而恒久信尔、摩西以民言告耶和华、</p>
<p>10耶和华曰、汝诣于民、使今日明日、洁己濯衣、</p>
<p>11以为三日之备、盖至三日、耶和华必降临西乃山、为众民目击、</p>
<p>12在山四周、为民定界、告之曰、尔其慎之、毋陟于山、毋犯其境、犯之者、杀无赦、</p>
<p>13手勿扪之、必击以石、或射以矢、无论人畜、不存其生、迨鸣角既久、可至山前、</p>
<p>14摩西下山、至于民处、使之自洁、民乃濯衣、</p>
<p>15摩西谓之曰、必为三日之备、勿近妇人、○</p>
<p>16三日黎明、雷电交作、密云蔽山、角鸣甚厉、营中之民、罔不战栗、</p>
<p>17摩西率民出营、以迓上帝、民立山下、</p>
<p>18耶和华于火中降临西乃山、遍山有烟、其烟上腾、有若炉烟、全山大震、</p>
<p>19角鸣愈久、其声愈厉、摩西发言、上帝以声应之、</p>
<p>20耶和华临莅西乃山巅、召摩西陟之、摩西陟焉、</p>
<p>21耶和华谕之曰、尔下戒民、勿越境、以窥耶和华、致多陨没、</p>
<p>22即近耶和华之祭司、亦当自洁、免我突出击之、</p>
<p>23摩西曰、尔曾谕我、在山四周定界、区别为圣、故民不得上之、</p>
<p>24耶和华曰、尔下、同亚伦上、惟祭司庶民、勿越境、上就耶和华、免其突出击之、</p>
<p>25摩西遂下、以此告民、</p>

</div>
</body>
</html>
