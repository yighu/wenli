<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十章</title>
</head>
<body>
<div>
<h3>第十章</h3>
<p>1兄弟乎、我心所愿、而祈于上帝者、俾以色列人得救也、</p>
<p>2我为之证、彼为上帝热衷、但非依真知耳、</p>
<p>3盖不识上帝之义、而求立己之义、故不服上帝之义也、</p>
<p>4夫律尽于基督、致义夫诸信者、</p>
<p>5摩西书云、行律之义者、则因之而生、</p>
<p>6惟由信之义则曰、尔勿意谓谁升于天、即言携基督而下也、</p>
<p>7谁下于渊、即言携基督自死而上也、</p>
<p>8然则何谓耶、曰、斯道密迩乎尔、在汝口、在汝心、即由信之道、我侪所宣也、</p>
<p>9若尔以口认耶稣为主、心信上帝自死起之、则得救、</p>
<p>10盖人心信以致义、口认以致救、</p>
<p>11经云、凡信之者不启羞、</p>
<p>12夫犹太人、希利尼人、无所区别、咸共一主、其丰恩及于凡吁之者、</p>
<p>13故曰、吁主名者、悉得救也、</p>
<p>14然未尝信之、何由吁之、未尝闻之、何由信之、未有宣者、何由闻之、</p>
<p>15未有遣者、何由宣之、如经云、报诸善之嘉音者、其步履美何如哉、</p>
<p>16然非皆听受嘉音、以赛亚云、主、我所宣者、谁信之乎、</p>
<p>17是信由于闻、而闻由于基督之道也、</p>
<p>18我则曰、彼岂未闻乎、诚闻之矣、经云、其声遍于宇内、其言达于地极、</p>
<p>19我又曰、以色列民岂未知乎、昔摩西云、我将以异族激尔愤、且将以蚩氓触尔怒、</p>
<p>20以赛亚毅然而言曰、未求我者、我与之遇、未询我者、我为之见、</p>
<p>21惟指以色列民、则曰、我终日举手、招悖逆有违言之民矣、</p>

</div>
</body>
</html>
