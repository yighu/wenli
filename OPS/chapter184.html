<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十章</title>
</head>
<body>
<div>
<h3>第十章</h3>
<p>1亚伦子拿答亚比户、各取己鼎、置火与香、以献耶和华、然所献者、乃不圣之火、非耶和华所命、</p>
<p>2火自耶和华前而出、焚毁二人、死于耶和华前、</p>
<p>3摩西谓亚伦曰、此乃耶和华所谕云、近我者必以我为圣、我在民前、必得其荣、亚伦默然、</p>
<p>4摩西召亚伦叔乌薛子米沙利以利撒反曰、尔曹来前、舁尔亲属、出圣所、至营外、</p>
<p>5二人乃前、舁尸营外、不解其衣、循摩西所命、</p>
<p>6摩西谕亚伦、及其子以利亚撒以他玛曰、毋披尔发、毋裂尔衣、免尔死亡、并免耶和华怒及会众、惟尔之兄弟以色列全家、可为耶和华所燃之火哀悼、</p>
<p>7尔曹毋出会幕、免尔死亡、盖耶和华之膏在尔身、乃遵摩西之命而行、○</p>
<p>8耶和华谕亚伦曰、</p>
<p>9尔与尔子入会幕时、清酒醇醪勿饮、免尔死亡、此为永例、历世弗替、</p>
<p>10俾尔得以区别圣与不圣、洁与不洁、</p>
<p>11且以耶和华所谕摩西之典章、训迪以色列族、○</p>
<p>12摩西谕亚伦、及其尚存之子以利亚撒以他玛曰、献耶和华之火祭中、素祭之余、乃为至圣、当食于坛旁、毋置酵、</p>
<p>13必在圣地食之、献耶和华之火祭中、此为尔及子孙所应得、我所奉之命如此、</p>
<p>14所摇之腔、所举之腿、尔及子女必在洁地食之、以色列族所献酬恩之祭、此为尔及子孙所应得、</p>
<p>15人献脂为火祭、当与所举之腿、所摇之腔同献、摇于耶和华前、以为摇祭、后则归尔、及尔子孙得之、著为永例、循耶和华所命、○</p>
<p>16赎罪之山羊、摩西索之、知已燔矣、则怒亚伦二子以利亚撒以他玛、</p>
<p>17曰、赎罪之牲、既为至圣、曷不食之于圣所、盖上帝赐之于尔、以任民愆、代为赎罪于耶和华前、</p>
<p>18其血未入圣所、固当食牲于圣地、循我所命、</p>
<p>19亚伦对曰、今日彼献赎罪祭与燔祭于耶和华前、我遭斯事、如食赎罪之牲、岂见悦于耶和华乎、</p>
<p>20摩西闻是言而善之、</p>

</div>
</body>
</html>
