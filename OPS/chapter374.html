<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十三章</title>
</head>
<body>
<div>
<h3>第二十三章</h3>
<p>1大卫末终之言列左、耶西子大卫、得居高位、受膏于雅各之上帝、为以色列之善歌者曰、</p>
<p>2耶和华之神感我而言、厥词在于我口、</p>
<p>3以色列之上帝有言、以色列之磐石谓我曰、以义治人、寅畏上帝、而秉权者、</p>
<p>4譬如旭日朝晖、清晨无云、雨后日照、嫩草自地而发、</p>
<p>5我家之于上帝、非若是乎、彼与我立永约、诸事坚定、救我之事、及我所望、彼岂不成之乎、</p>
<p>6惟彼匪徒、如被弃之荆棘、手不得执、</p>
<p>7人欲取之、必以铁器与枪柯、终于其地、焚之务尽、○</p>
<p>8从大卫之勇士、名列于左、军长之首、他革扪人约设巴设、又称伊斯尼人亚底挪、一时击毙八百人、</p>
<p>9其次亚合裔、朵多子以利亚撒、昔非利士人集战、以色列人逆之、从大卫者、有三勇士挑战、此人与焉、</p>
<p>10彼击非利士人、至于手倦、握刃不能释、当日耶和华使之大获胜捷、民众但随其后、掠取货财、</p>
<p>11其次哈拉人亚基子沙玛、昔非利士人群集于豆田、以色列众遁逃、</p>
<p>12沙玛立于田间、以护其地、杀非利士人、耶和华使之大获胜捷、</p>
<p>13穑时、三十首领中、有三人至亚杜兰穴、以觐大卫、非利士军建营于利乏音谷、</p>
<p>14时、大卫在保障、非利士汛在伯利恒、</p>
<p>15大卫歆羡曰、深愿有人由伯利恒门侧之井、汲水以饮我、</p>
<p>16勇士三人冲过非利士军、由伯利恒门侧之井汲水、携诣大卫、大卫不饮、乃灌之于耶和华前、</p>
<p>17曰、耶和华欤、我决不为此、岂饮冒死者之血乎、故不饮、三勇士所为若此、</p>
<p>18其中洗鲁雅子、约押弟亚比筛为首、尝挥戈击毙三百人、遂在三百人中得名誉、</p>
<p>19彼在三人中为最尊、故为其魁、惟不得与首三人同列、</p>
<p>20又有甲薛勇士耶何耶大子比拿雅、大有作为、杀摩押人亚利伊勒二子、又当雨雪时、下阱击狮、</p>
<p>21又杀埃及壮士、其人执戈、比拿雅以杖往迎、夺其戈而杀之、</p>
<p>22比拿雅所为如是、遂在三勇士中得名誉、</p>
<p>23彼较三十首领为尊、惟不及前三人、大卫立之为侍卫长、○</p>
<p>24三十人中、有约押弟亚撒黑、伯利恒人朵多子伊勒哈难、</p>
<p>25哈律人沙玛、及以利加、</p>
<p>26帕勒提人希利斯、提哥亚人益吉子以拉、</p>
<p>27亚拿突人亚比以谢、户沙人米本乃、</p>
<p>28亚合人撒们、尼陀法人玛哈莱、</p>
<p>29尼陀法人巴拿子希立、便雅悯族、基比亚人利拜子以太、</p>
<p>30比拉顿人比拿雅、迦实溪人希太、</p>
<p>31伯亚拉巴人亚比亚本、巴鲁米人押斯玛弗、</p>
<p>32沙本人以利雅哈巴、雅善众子中约拿单、</p>
<p>33哈拉人沙玛、及沙拉子亚希暗、</p>
<p>34玛迦族、亚哈拜子以利法列、基罗人亚希多弗子以连、</p>
<p>35迦密人希斯莱、亚巴人帕莱、</p>
<p>36琐巴人拿单子以甲、迦得人巴尼、</p>
<p>37亚扪人西勒、比录人拿哈莱、此二人、为洗鲁雅子约押执兵之士、</p>
<p>38以帖人以拉、及迦立、</p>
<p>39赫人乌利亚、共三十七人、</p>

</div>
</body>
</html>
