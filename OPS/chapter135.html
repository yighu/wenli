<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十八章</title>
</head>
<body>
<div>
<h3>第十八章</h3>
<p>1摩西外戚、米甸祭司叶忒罗、闻上帝为摩西、与上帝之民以色列所为、即耶和华导以色列人出埃及、</p>
<p>2昔摩西遣其妻西坡拉归于父家、今其外戚叶忒罗携之以来、</p>
<p>3及其二子、其一摩西命名革顺、盖曰、我于异邦为旅、</p>
<p>4其一命名以利以谢、盖曰、我父之上帝佑我、拯我脱于法老刃、</p>
<p>5摩西外戚叶忒罗携其妻孥、诣之于野、近上帝山、建营之处、</p>
<p>6遣人告曰、我叶忒罗、尔之外戚、携尔之妻、及其二子、偕来就尔、</p>
<p>7摩西出迓之、伏拜接吻、彼此问安入幕、</p>
<p>8摩西以耶和华缘以色列故、所行于法老与埃及人、并在途所历之艰难、及耶和华之救援、具告其外戚、</p>
<p>9叶忒罗因耶和华施诸恩于以色列、脱之于埃及人手、欣喜不胜、</p>
<p>10曰、当颂美耶和华、彼拯尔曹、脱于埃及人与法老之手、援斯民于埃及人、</p>
<p>11今知耶和华较诸神为大、即于埃及人狂傲之事显之也、</p>
<p>12叶忒罗以燔祭及他祭、献于上帝、亚伦暨以色列长老咸集、与摩西外戚食于上帝前、○</p>
<p>13翌日摩西坐以鞫民、民立于侧、自朝至暮、</p>
<p>14摩西外戚见其所行于民、则曰、汝于斯民何为、尔奚独坐、而民环立、自朝迄暮、</p>
<p>15摩西曰、民就我咨询于上帝耳、</p>
<p>16人与其邻有讼、则至我前、我折中于其间、且以上帝典章法度教之、</p>
<p>17摩西外戚曰、汝所为非宜也、</p>
<p>18此事繁重、尔难独理、如是、则尔与民、必俱惫矣、</p>
<p>19我进一策、其听我言、愿上帝偕尔、汝向上帝、为民代表、而呈其事于上帝、</p>
<p>20教以典章法度、示以必由之道、当为之事、</p>
<p>21于众民中、简其具有才能、寅畏上帝、尚诚实、恶不义之财者、立为千夫长、百夫长、五十夫长、十夫长、以治民、</p>
<p>22使其随时鞫民、事大则呈尔、事小则自鞫、如是、彼与汝共任、而尔事轻矣、</p>
<p>23尔若行是、上帝亦以命尔、则尔可久、民亦安归其所、</p>
<p>24摩西聆其外戚之训、行其所言、</p>
<p>25于以色列众中、简其有才能者、立为民长、即千夫长、百夫长、五十夫长、十夫长、</p>
<p>26随时鞫民、难事则以呈、细故则自鞫、</p>
<p>27摩西任其外戚旋归、遂返故土、</p>

</div>
</body>
</html>
