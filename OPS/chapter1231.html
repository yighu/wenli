<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第六章</title>
</head>
<body>
<div>
<h3>第六章</h3>
<p>1我见羔启七印之一时、闻四生物之一、其声如雷曰、来、</p>
<p>2我见有白马、乘之者执弓、予之以冕、遂出、无往不胜、○</p>
<p>3启二印时、我闻第二生物曰、来、</p>
<p>4又有赤马出、使乘之者夺和平于地、致人相杀、且予之巨刃、○</p>
<p>5启三印时、我闻第三生物曰、来、见有黑马、乘之者手执权衡、</p>
<p>6我闻四生物中、若有声曰、金一钱得麦一升、又金一钱得麰麦三升、油与酒、尔勿坏之、○</p>
<p>7启四印时、我闻第四生物之声曰、来、</p>
<p>8遂见有灰色马、乘之者名曰死、阴府随之、予之以权、于地上四分之一、以剑、以饥、以疫、以地之野兽而杀之、○</p>
<p>9启五印时、我见坛下、有为上帝道及所执之证、而见杀者之灵、</p>
<p>10大声呼曰、圣且诚之主宰乎、不鞫宅地之人、伸我流血之冤、至几何时乎、</p>
<p>11遂各予之白衣、且语之、使少安、待同仆与兄弟亦将如彼见杀者、毕乃事焉、○</p>
<p>12我又见启六印时、地大震、日黑如褐、月变为血、</p>
<p>13天星陨地、如无花果树为大风所撼、而落未熟之果、</p>
<p>14天遂见徙、如卷被卷、山岛见移、皆离其所、</p>
<p>15世之诸王、大夫、将帅、富人、力士、为奴者、自由者、皆自匿于山洞山岩、</p>
<p>16谓山与岩曰、倾而匿我、以避居于座者之面、及羔之怒、</p>
<p>17盖其怒之大日至矣、谁能立哉、</p>

</div>
</body>
</html>
