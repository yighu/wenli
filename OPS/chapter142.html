<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十五章</title>
</head>
<body>
<div>
<h3>第二十五章</h3>
<p>1耶和华谕摩西曰、</p>
<p>2告以色列族云、当奉礼物于我、凡出于心所愿者、可从而受之、</p>
<p>3所受礼物、即金银铜、</p>
<p>4蓝紫绛三色之缕、与细枲、山羊毛、</p>
<p>5牡绵羊皮之染红者、海獭皮、皂荚木、</p>
<p>6燃灯之油、作膏作香之芳品、</p>
<p>7红玉及他宝石、以饰圣衣补服、</p>
<p>8当为我构圣所、俾处民中、</p>
<p>9造幕与器、遵我所示之式、○</p>
<p>10以皂荚木作匮、长二肘有半、广一肘有半、高一肘有半、</p>
<p>11内外包以精金、其上四周、饰以金缘、</p>
<p>12铸金环四、置于四足、左右各二、</p>
<p>13以皂荚木作杠、包之以金、</p>
<p>14贯于匮旁之环、用以舁匮、</p>
<p>15杠常贯环、而弗离、</p>
<p>16我所赐尔之法、宜藏于匮、</p>
<p>17以精金作施恩座、长二肘有半、广一肘有半、</p>
<p>18以金用旋法作基路伯二、置施恩座之两端、</p>
<p>19每端各一、与施恩座相连、</p>
<p>20基路伯高展其翮、以覆施恩座、其面向之、彼此相对、</p>
<p>21置施恩座于匮上、我所赐尔之法、藏于匮中、</p>
<p>22我将于彼临尔、在施恩座、法匮上基路伯间、以我所命谕尔、使告以色列民、○</p>
<p>23以皂荚木作几、长二肘、广一肘、高一肘有半、</p>
<p>24包以精金、四周饰以金缘、</p>
<p>25置枨四周、广约一掌、以金缘之、</p>
<p>26作金环四、置于足上四隅、</p>
<p>27环附其枨、贯杠以舁、</p>
<p>28以皂荚木作杠、包之以金、俾得舁几、</p>
<p>29以精金作盘匙、及灌奠之壶盂、</p>
<p>30几上恒置陈设饼、在于我前、○</p>
<p>31以精金用旋法作灯台、其座、其梃、其盏、其节、其花、悉连为一、</p>
<p>32其梃出枝凡六、两旁各三、</p>
<p>33枝各有盏、状似杏蕊、有节有花、灯之六枝皆然、</p>
<p>34梃亦有盏凡四、状似杏蕊、有节有花、</p>
<p>35梃所出之六枝、每二枝下、各有一节、六枝皆然、</p>
<p>36其节其枝、俱连为一、以精金用旋法为之、</p>
<p>37灯碗凡七、置于其上、使光对耀、</p>
<p>38其剪与盘、造以精金、</p>
<p>39制灯台与诸器、用精金一他连得、</p>
<p>40尔其慎而为之、必循在山所示尔之式焉、</p>

</div>
</body>
</html>
