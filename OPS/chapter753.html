<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八章</title>
</head>
<body>
<div>
<h3>第八章</h3>
<p>1愿尔为我兄弟、哺我母乳、遇尔于外、则可吻尔、无人轻视、</p>
<p>2我必导尔、入我母家、受其训诲、饮尔以香醪、即我石榴之汁、</p>
<p>3左手枕我首、右手抱我身、</p>
<p>4耶路撒冷诸女欤、我嘱尔、勿挑拨爱情、待其自发、</p>
<p>5乡人曰自野倚其所爱而来者、伊何人乎、良人曰在?果树下、我曾寤尔、在彼、尔母劬劳而产尔、</p>
<p>6女曰请尔怀我于心如印、置我于臂如章、爱情强若死亡、妒忌酷如阴府、所发若火、其焰甚烈、</p>
<p>7惟此爱情、多水不能灭之、诸河不能没之、人若倾家以易爱情、必见轻视、</p>
<p>8女忆兄言曰我有小妹、尚未长乳、议婚之日、我将何为、</p>
<p>9如彼为城垣、则必为之建银楼、如彼为门户、则必阑之以柏板、</p>
<p>10女曰我乃城垣、我乳若楼、彼则视我如得安焉、</p>
<p>11所罗门有葡萄园、在巴力哈们、租于守者、为其果实、必纳千金、</p>
<p>12我之葡萄园仍在我前、所罗门欤、尔可得其一千、守果者得二百、</p>
<p>13良人曰尔居园者、同俦欲闻尔声、请使我聆之、</p>
<p>14女乃歌曰我所爱者、尔其疾趋、如獐如鹿、在于芬芳之山、</p>

</div>
</body>
</html>
