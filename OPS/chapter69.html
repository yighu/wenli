<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1耶和华上帝所造之百兽、惟蛇最狡、蛇谓妇曰、囿中诸树、上帝岂语汝勿食乎、</p>
<p>2妇曰、囿树之实、我侪可食、</p>
<p>3惟囿之中一树、上帝戒之、毋食毋扪、恐致死亡、</p>
<p>4蛇曰、尔未必死、</p>
<p>5盖上帝知尔食之日、尔目必明、将如上帝、能辨善恶、</p>
<p>6妇视其树、食可适口、观可娱目、且可爱慕、益人智慧、遂取果食之、并以遗夫、夫亦食之、</p>
<p>7二人之目即明、自知裸体、遂编无花果叶为裳、</p>
<p>8晚凉时、耶和华上帝游于囿、其人与妇闻其声、匿囿树间以避之、</p>
<p>9耶和华上帝呼其人曰、汝何在、</p>
<p>10曰、我闻尔声于囿、以我裸故、畏而自匿、</p>
<p>11曰、孰语尔裸乎、我戒尔勿食之树果、尔食之乎、</p>
<p>12曰、尔所赐偕我之妇、以树果予我、而我食之、</p>
<p>13耶和华上帝谓妇曰、尔何为耶、妇曰、蛇诱我、我遂食之、</p>
<p>14耶和华上帝谓蛇曰、尔既为此、较之六畜百兽、必更见诅、且以腹行、毕生食尘、</p>
<p>15我以仇隙置尔与妇之间、爰及苗裔、彼将伤尔首、尔将伤其踵、</p>
<p>16谓妇曰、我必增尔怀妊之苦、产育劬劳、尔必恋夫、夫必辖尔、</p>
<p>17谓亚当曰、尔既听妇言、食我所禁之果、土必缘尔见诅、尔毕生勤劳、食其所产、</p>
<p>18土将为尔丛生荆棘蒺藜、汝所食者、田间之蔬、</p>
<p>19必汗流浃面、始可得食、迨尔归土、盖尔由土出、汝本为土、终则归之、</p>
<p>20其人名妇曰夏娃、即生之义以其为群生之母也、</p>
<p>21耶和华上帝为亚当及妇、作皮衣衣之、○</p>
<p>22耶和华上帝曰、斯人能别善恶、仿佛我侪、恐其举手、亦取生命树果、食之而永生、</p>
<p>23遂遣其人出伊甸囿、以耕所自出之土、</p>
<p>24既逐之出、又于伊甸囿东、置基路伯、与旋转之焰剑、以防守生命树之途、</p>

</div>
</body>
</html>
