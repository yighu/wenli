<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第九十一篇</title>
</head>
<body>
<div>
<h3>第九十一篇</h3>
<p>1居于至高者之密所、必恒在全能者之荫下兮、</p>
<p>2我论耶和华云、彼为我避所、我保障、我所恃之上帝兮、</p>
<p>3彼必拯尔、脱于捕鸟之网、疫疠之毒兮、</p>
<p>4必覆尔以其羽、尔托庇其翼下、彼之诚实、乃盾乃干兮、</p>
<p>5夜之惊骇、昼之飞矢、</p>
<p>6暗中流行之疫疠、午间剿灭之灾患、尔皆不惧兮、</p>
<p>7仆于尔侧者千、仆于尔右者万、灾不及尔兮、</p>
<p>8惟得目睹、而观恶人受报兮、</p>
<p>9尔以耶和华为避所、以至高者为居所、</p>
<p>10灾祸不临尔身、疫疠不近尔幕兮、</p>
<p>11彼必为尔命其使、佑尔于诸途兮、</p>
<p>12扶尔以手、免尔足触石兮、</p>
<p>13尔必踏狮与虺、践稚狮与蛇兮、</p>
<p>14上帝曰、因其爱予、我必救援之、彼知我名、我必高举之兮、</p>
<p>15彼吁予、我必允之、彼遭难、我必偕之、救援而尊荣之兮、</p>
<p>16必以遐龄惬之、以我拯救示之兮、</p>

</div>
</body>
</html>
