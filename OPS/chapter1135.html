<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十六章</title>
</head>
<body>
<div>
<h3>第十六章</h3>
<p>1论为圣徒捐金、如我所命加拉太诸会者、尔曹亦宜行之、</p>
<p>2每七日之首日、各量其所入而蓄之、免我来时始捐也、</p>
<p>3我至时、尔书所许者、我则遣之、俾携尔惠至耶路撒冷、</p>
<p>4我若宜往、彼则偕行、</p>
<p>5我经行马其顿时、则将诣尔、盖我欲经行马其顿也、</p>
<p>6或偕尔居、或度冬、我所欲往、得尔送行、</p>
<p>7今我不欲途间见尔、若主许之、则望与尔偕居几时耳、</p>
<p>8但我将寓以弗所、迨至五旬节、</p>
<p>9盖大而有效之门、开于我前、而敌者益多焉、○</p>
<p>10若提摩太至、尔宜顾之、俾其无惧、因彼务主工如我然、</p>
<p>11毋轻视之、惟送之安然前行以就我、我俟彼与诸兄弟偕来、</p>
<p>12至于兄弟亚波罗、我力劝其同诸兄弟就尔、但此时彼不欲来、得间必至、○</p>
<p>13宜儆醒立于信、刚毅如丈夫、</p>
<p>14凡事以爱而行、○</p>
<p>15兄弟乎、尔知司提反家、乃亚该亚初实之果、且专事圣徒者、</p>
<p>16我劝尔曹顺服如是之人、及凡同作同劳者、</p>
<p>17我喜司提反、福徒拿都、亚该古来、以其补尔之不逮也、</p>
<p>18缘彼已慰尔我之心、如此人者、尔宜识之、○</p>
<p>19亚西亚诸会问尔安、亚居拉百基拉与在其家之会、缘主切问尔安、</p>
<p>20诸兄弟问尔安、尔宜接吻维圣、互相问安、○</p>
<p>21我保罗手书问尔安、</p>
<p>22若有不爱主者、其人可诅、我主临矣、</p>
<p>23愿主耶稣基督之恩偕尔、</p>
<p>24我宗基督耶稣之爱偕尔众、阿们、</p>

</div>
</body>
</html>
