<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十七篇</title>
</head>
<body>
<div>
<h3>第二十七篇</h3>
<p>大卫之词○</p>
<p>1耶和华为我光、我之拯救、吾其谁惧兮、耶和华为我生命之保障、吾其谁惕兮、</p>
<p>2惟彼恶人、我仇我敌、进攻欲食我肉、咸踬而颠兮、</p>
<p>3军旅虽对我列营、我心不怯兮、战端兴起、迫及我躬、我仍安贴兮、</p>
<p>4我曾求耶和华一事、今仍祈之、毕生居耶和华室、瞻其荣美、思维其殿兮、</p>
<p>5我遘难时、彼必暗卫我于帷中、匿我于幕之隐处、举我于磐石之上兮、</p>
<p>6今我昂首、高于环我之敌兮、在主幕中、献欢欣之祭、我必讴歌、颂赞耶和华兮、○</p>
<p>7耶和华欤、我扬声呼吁、尚其垂听、施怜而应之兮、</p>
<p>8尔云余面是寻、我心对曰、耶和华欤、我必尔面是寻兮、</p>
<p>9勿向我掩面、勿怒逐尔仆、救我之上帝欤、尔素助我、愿勿弃我遗我兮、</p>
<p>10父母遗我、耶和华则纳我兮、</p>
<p>11耶和华欤、示我以尔道、因我敌故、导我于坦途兮、</p>
<p>12妄证之人、与出言凶暴者、起而攻我、勿付我于仇雠、以遂其愿兮、</p>
<p>13我在生命之境、得见耶和华之恩、若不信此、我则丧胆兮、</p>
<p>14尔其企望耶和华、壮乃志、强乃心、以企望耶和华兮、</p>

</div>
</body>
</html>
