<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1我所首劝尔者、尔当为众呼吁、祈祷、恳求、祝谢、</p>
<p>2并为诸王及一切在位者、俾我侪敬虔庄重、和平安静、以度光阴、</p>
<p>3斯为美、且见纳于救我之上帝前、</p>
<p>4彼欲万人得救、洞悉真理、</p>
<p>5盖上帝惟一、上帝与人之间、中保亦惟一、是亦人也、即基督耶稣也、</p>
<p>6其捐己赎众、届期有证、</p>
<p>7我为此见立为使徒、为宣告者、以信以诚、为列邦之师、我言乃真、而非诳也、○</p>
<p>8故我欲人无怒无争、举维圣之手、随在祈祷、</p>
<p>9亦欲妇女衣雅素之衣、以廉耻贞正自饰、勿饰以编发金珠、及价重之衣、</p>
<p>10惟由善行、是乃自许为敬虔者所宜、</p>
<p>11宜静默学道、诸凡顺服、</p>
<p>12我不许妇女施教、擅权于夫、惟宜静默、</p>
<p>13盖亚当受造在先、夏娃在后、</p>
<p>14且非亚当见诱、乃妇见诱、而陷于罪、</p>
<p>15然若恒于信爱贞洁、则将由产育而得救、</p>

</div>
</body>
</html>
