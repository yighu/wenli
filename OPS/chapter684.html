<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第百三十二篇</title>
</head>
<body>
<div>
<h3>第百三十二篇</h3>
<p>上行之歌○</p>
<p>1耶和华欤、大卫之难、尚其记忆兮、</p>
<p>2彼如何发誓于耶和华、许愿于雅各之能者、</p>
<p>3曰、我必不入我幕、不登我床、</p>
<p>4不任我目寝睡、合睫而眠兮、</p>
<p>5俟我为耶和华寻获居所、为雅各之能者、寻获帷幕兮、</p>
<p>6我闻约匮在以法他、遇之于林野兮、</p>
<p>7我侪入其帷幕、拜于足几之下兮、</p>
<p>8耶和华欤、尚其兴起、与尔力之约匮、同入安居之所兮、</p>
<p>9愿尔之祭司衣义、尔之圣民欢呼兮、</p>
<p>10缘尔仆大卫故、勿使尔受膏者转面兮、</p>
<p>11耶和华以诚誓于大卫、必不反复、曰我必使尔所生者、居尔位兮、</p>
<p>12尔子若守我约、与我所训之法、厥子亦必永居其位、</p>
<p>13盖耶和华简郇、欲以为居所兮、</p>
<p>14曰、此我永久安居之所、我必处此、以其为我所悦兮、</p>
<p>15我必锡嘏其粮、以食饫其贫民兮、</p>
<p>16必以拯救被其祭司、圣民大声欢呼兮、</p>
<p>17必为大卫生角、为我受膏者备灯兮、</p>
<p>18必使其敌蒙羞、彼之冠冕、光辉发越兮、</p>

</div>
</body>
</html>
