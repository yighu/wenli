<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十三章</title>
</head>
<body>
<div>
<h3>第二十三章</h3>
<p>1大卫寿高年迈、立子所罗门为以色列王、</p>
<p>2集以色列诸牧伯、及祭司利未人、</p>
<p>3利未人自三十岁以上者、核其丁男、共三万八千人、</p>
<p>4其中督耶和华室之工者、二万四千、为有司士师者六千、</p>
<p>5司阍者四千、以大卫所作之乐器、颂赞耶和华者四千、</p>
<p>6大卫循利未子革顺、哥辖、米拉利、分其裔为班次、</p>
<p>7革顺裔拉但、示每、</p>
<p>8拉但子、耶歇为长、又有细坦、约珥、共三人、</p>
<p>9示每子、示罗密、哈薛、哈兰三人、皆为拉但族长、</p>
<p>10示每子、雅哈、细拿、耶乌施、比利亚、此四人、皆示每之子、</p>
<p>11雅哈为长、细撒次之、耶乌施与比利亚、丁男无多、故归一族核数、</p>
<p>12哥辖子、暗兰、以斯哈、希伯伦、乌薛四人、</p>
<p>13暗兰子、亚伦、摩西、亚伦及其子孙、永别为圣、以别至圣之物、焚香于耶和华前、而供役事、且奉其名为人祝嘏、历世靡暨、</p>
<p>14上帝仆摩西之裔、其名录于利未支派中、</p>
<p>15摩西子、革舜、以利以谢、</p>
<p>16革舜子、细布业为长、</p>
<p>17以利以谢子、利哈比雅为长、以利以谢无他子、惟利哈比雅子甚多、</p>
<p>18以斯哈子、示罗密为长、</p>
<p>19希伯伦子、耶利雅为长、次亚玛利雅、三雅哈悉、四耶加面、</p>
<p>20乌薛子、米迦为长、次耶西雅、</p>
<p>21米拉利子、抹利、母示、抹利子、以利亚撒、基士、</p>
<p>22以利亚撒卒、无子有女、同宗基士子娶之、</p>
<p>23母示子、末力、以得、耶利摩三人、</p>
<p>24此乃利未子孙、循其宗族、凡为族长、按名见核、自二十岁以上、供耶和华室之役事、</p>
<p>25大卫曰、以色列之上帝耶和华赐民绥安、且永居于耶路撒冷、</p>
<p>26利未人无庸复舁会幕、及供事之器皿、</p>
<p>27循大卫临终所命、利未人自二十岁以上者核之、</p>
<p>28其职乃侍亚伦子孙、供耶和华室之役事、在院宇及房屋、洁诸圣物、服役于上帝室、</p>
<p>29掌陈设之饼、素祭之细面、无酵之薄饼、盘炙油浸之物、及诸度量、</p>
<p>30朝夕立而称谢颂赞耶和华、</p>
<p>31安息日、月朔、节期、循其常例定数、恒献燔祭于耶和华、</p>
<p>32又守会幕及圣所、并偕其昆弟亚伦子孙、供耶和华室之役事、</p>

</div>
</body>
</html>
