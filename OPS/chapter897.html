<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十一章</title>
</head>
<body>
<div>
<h3>第二十一章</h3>
<p>1耶和华谕我曰、</p>
<p>2人子欤、尔其面耶路撒冷、向圣所发言、对以色列地而预言、</p>
<p>3告以色列地云、耶和华曰、我为尔敌、必拔刃出鞘、义者恶者、绝于尔中、</p>
<p>4既欲绝义者恶者于尔中、我刃必出于鞘、击凡有血气者、自南至北、</p>
<p>5凡有血气者、必知我耶和华拔刃出鞘、不复韬之、</p>
<p>6人子欤、尔其太息、腰断痛苦而欷歔、令人目睹、</p>
<p>7如彼问尔何为太息、必曰、因闻音耗、其事将至、使众心怯、手疲志馁、膝弱如水、其事将至、其言必成、主耶和华言之矣、○</p>
<p>8耶和华谕我曰、</p>
<p>9人子欤、当预言曰、耶和华云、有刃有刃、既利且光、</p>
<p>10其利便于行戮、磨光使若闪电、我侪其可喜乐乎、我子之杖、轻藐诸木、</p>
<p>11磨砺使光、以便执用、既利且光、付于杀戮者之手、</p>
<p>12人子欤、尔其呼喊号啕、因刃加于我民、击以色列牧伯、彼及我民、咸付于刃、故当拊髀、</p>
<p>13主耶和华曰、有试链焉、轻藐之杖、如归乌有、将若之何、</p>
<p>14人子欤、尔其预言而鼓掌、使刃再三行戮、此刃即重伤大人、入诸密室者、</p>
<p>15我备怖人之刃、攻诸邑门、使众心怯、增其窒碍、噫嘻、刃若闪电、其利便于行戮、</p>
<p>16尔其集合向右、列陈向左、随尔所向、</p>
<p>17我亦鼓掌、以息我怒、我耶和华言之矣、○</p>
<p>18耶和华谕我曰、</p>
<p>19惟尔人子、当绘二途、使巴比伦王之刃由之而至、二途出于一地、又绘一手、置于向邑歧路之处、</p>
<p>20所绘之途、一使刃至亚扪族之拉巴、一使刃至犹大之耶路撒冷坚城、</p>
<p>21盖巴比伦王、止于歧路卜之、摇以矢、问偶像、察牲肝、</p>
<p>22右手得取耶路撒冷之兆、使设锤以击之、厥口孔张、大声号呼、可行杀戮、发锤攻门、筑垒建台、</p>
<p>23惟有约誓者、以所卜为伪、然巴比伦王必使其罪见忆、致虏其众、○</p>
<p>24主耶和华曰、因尔使罪见忆、愆尤昭彰、诸行显尔之恶、尔既见忆、必为其手所获、</p>
<p>25行恶重伤之以色列君乎、尔日届矣、罚罪之期至矣、</p>
<p>26主耶和华曰、去其冕、脱其冠、诸事变易、卑者升之、高者降之、</p>
<p>27找必倾覆之、至再至三、所有者归于无有、俟当得者至、则赐之焉、○</p>
<p>28惟尔人子、当预言云、主耶和华论亚扪人、及其侮辱之言曰、有刃出鞘、磨光杀戮、犹如闪电、以行吞灭、</p>
<p>29维时、卜者所见虚伪、为尔所占妄诞、使尔仆于重伤恶人之项、彼日届矣、罚罪之期至矣、</p>
<p>30尔其收刃入鞘、我必于尔受造之处、生长之地鞫尔、</p>
<p>31倾我怒于尔、以我发忿之火吹及尔躬、付尔于残忍善杀戮者之手、</p>
<p>32尔为燃火之薪、尔血流于斯土、尔必不复见忆、我耶和华言之矣、</p>

</div>
</body>
</html>
