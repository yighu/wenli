<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1缘此、我保罗因尔异邦人、为基督耶稣之囚、</p>
<p>2若尔闻上帝为尔之故、赐我颁恩之职、</p>
<p>3我由启示得识奥秘、如前所略书者、</p>
<p>4尔曹读之、可知我洞悉基督之奥秘、</p>
<p>5先世未尝示人、今则以神启示圣徒及先知矣、</p>
<p>6即异邦人同为嗣子、同其肢体、且由福音共与所许、在基督耶稣中者、</p>
<p>7我为福音之役、乃依上帝所赐之恩、此恩乃依其能之功用而赐我也、</p>
<p>8我在圣徒中、乃微之又微者、尚蒙此恩、俾以基督莫测之富有、宣诸异邦、</p>
<p>9令众咸知此颁布之奥秘、即历世隐于创造万有之上帝者、</p>
<p>10致在天诸执政者、操权者、今由教会知上帝智备万殊、</p>
<p>11乃依其永旨、在我主基督耶稣中所定者、</p>
<p>12于彼也、我侪由信而果敢、毅然而谒上帝、</p>
<p>13故我求尔、勿以我为尔受难而疲惫、斯乃尔荣、○</p>
<p>14缘此、我屈膝于父前、</p>
<p>15即在天在地诸家、所由得名者、</p>
<p>16求依其荣之富有、俾由厥神、以其能而刚健乃衷、</p>
<p>17致基督因信而居尔心、使尔根基于爱、</p>
<p>18得与诸圣徒克识其长阔高深、</p>
<p>19且知基督莫测之爱、得乎上帝所充者而充焉、○</p>
<p>20夫上帝能行者、越乎我侪所求所思、依其运行于我侪之能也、</p>
<p>21愿在教会、亦在基督耶稣、以荣归之、永世靡暨、阿们、</p>

</div>
</body>
</html>
