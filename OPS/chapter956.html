<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1以色列人欤、耶和华责所导出埃及之全家、其言尔当听之、</p>
<p>2地上诸族、我惟识尔、故尔诸愆、我必报之、</p>
<p>3二人若不相约、岂能偕行乎、</p>
<p>4狮未攫物、岂咆哮于林乎、稚狮无所获、岂怒吼于穴乎、</p>
<p>5地上若未设机、鸟岂罹于网乎、无有所获、机岂起于地乎、</p>
<p>6邑中吹角、民岂不惧乎、邑中遭祸、岂非耶和华所为乎、</p>
<p>7主耶和华若不以秘密、先示其仆诸先知、则无所行、</p>
<p>8狮既吼、孰不惧乎、主耶和华既有命、孰不宣之、○</p>
<p>9当于亚实突与埃及之宫室、宣告曰、其集于撒玛利亚山、观其中之扰乱、及其暴虐、</p>
<p>10耶和华曰、彼以残暴劫夺、所得之物、藏于其第、不知行正、</p>
<p>11故主耶和华曰、将有敌人环绕斯土、败尔力、掠尔第、</p>
<p>12取和华曰、譬彼牧人、救二足一耳于狮口、居撒玛利亚之以色列人、坐于榻隅、据于华毯之床、其得救也、亦将若是、</p>
<p>13主耶和华、万军之上帝曰、尔其听之、以戒雅各家、</p>
<p>14我罚以色列罪愆之日、亦必罚伯特利之坛、斫其坛角、俾坠于地、</p>
<p>15且击其冬夏之室、毁其象牙之室、多室归于无有、耶和华言之矣、</p>

</div>
</body>
</html>
