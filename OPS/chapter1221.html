<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1爱友乎、勿凡灵是信、当验其灵由上帝否、盖伪先知多出于世也、</p>
<p>2凡灵之认耶稣基督成人身而临者、乃由上帝、于此可知上帝之神矣、</p>
<p>3凡灵之不认耶稣者、非由上帝、乃敌基督者也、尔曾闻其将至、今已在世矣、</p>
<p>4小子乎、尔曹乃由上帝、已胜彼众、盖在尔衷者、大于在世者也、</p>
<p>5彼众由乎世、故所言亦由世、而世听之、</p>
<p>6我侪乃由上帝、识上帝者听我、非由上帝者则否、真理之神、与谬妄之神、于此可识也、○</p>
<p>7爱友乎、我侪宜相爱、盖爱由于上帝也、凡爱者由上帝而生、且识上帝、</p>
<p>8不爱者、不识上帝、盖上帝即爱也、</p>
<p>9上帝遣独生子入世、使我侪赖之而生、其爱由是而显、</p>
<p>10非我尝爱上帝、乃上帝爱我、遣其子为我罪作挽回之祭、爱即在于此也、</p>
<p>11爱友乎、上帝既如是爱我侪、则我亦当相爱、</p>
<p>12从未有见上帝者、若相爱、则上帝恒在我中、而其爱亦成全于我中矣、</p>
<p>13由是知我侪恒在彼中、彼亦恒在我中、因已赐其神于我也、</p>
<p>14父遣子为救世者、此我侪所见而证者也、</p>
<p>15凡认耶稣为上帝子者、上帝恒在彼中、而彼亦恒在上帝中、</p>
<p>16上帝于我之爱、我既知而信之矣、夫上帝乃爱也、恒于爱者、则恒在上帝中、而上帝亦恒在彼中、</p>
<p>17如是、则爱成全于我侪、俾我坦然于鞫日、盖彼如何、我侪在世亦然、</p>
<p>18爱中无惧、爱既全、斯去惧矣、盖惧有刑、惧者未成全于爱耳、</p>
<p>19我而有爱、因上帝先爱我也、</p>
<p>20或谓我爱上帝、而恶兄弟、则为诳矣、盖不爱既见之兄弟、不能爱未见之上帝也、</p>
<p>21爱上帝者、亦宜爱兄弟、此我侪所受之诫也、</p>

</div>
</body>
</html>
