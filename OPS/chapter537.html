<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1我神已衰、我日已尽、邱墓已为我备、</p>
<p>2姗笑者偕我、彼之激我、我目恒睹之、</p>
<p>3祈给一质、自为我保、尔外、谁与我拊掌乎、</p>
<p>4尔蔽其心、懵焉无智、故尔弗高举之、</p>
<p>5凡控其友朋、以为可劫者、其子之目必盲、</p>
<p>6上帝使我为民话柄、彼众亦唾我面、</p>
<p>7我目因忧而眊、肢体如影、</p>
<p>8正人因此骇异、无辜者奋兴、以攻不虔之人、</p>
<p>9然义人仍守厥道、手洁者久而弥强、</p>
<p>10尔曹其复来、我于尔中、不得一哲人也、</p>
<p>11我日已逝、我志所谋、我心所愿、俱已绝矣、</p>
<p>12彼众变夜为昼、谓光近暗、</p>
<p>13我若冀阴府为室、于幽暗下榻、</p>
<p>14谓墓为父、谓虫为母、为姊、</p>
<p>15则我所望安在、我所冀者、其孰见之、</p>
<p>16迨至安寝于土、则所望者、下及阴府之楗而已、</p>

</div>
</body>
</html>
