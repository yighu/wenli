<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第六十六篇</title>
</head>
<body>
<div>
<h3>第六十六篇</h3>
<p>此诗使伶长歌之○</p>
<p>1全地其向上帝欢呼、</p>
<p>2歌颂其名之荣、归荣以赞之兮、</p>
<p>3对上帝云、尔之作为、何其可畏、因尔大能、仇敌服于尔兮、</p>
<p>4全地必敬拜尔、歌颂尔、歌颂尔名兮、○</p>
<p>5来观上帝之经营、其于世人所为、乃可惧兮、</p>
<p>6变海为陆、俾众徒步涉河、我侪因彼而喜兮、</p>
<p>7以能永掌其权、目鉴万邦、悖逆者勿自高兮、</p>
<p>8诸民其称赞我上帝、俾颂声远闻兮、</p>
<p>9彼使我命得存、不任我足颠蹶兮、</p>
<p>10上帝欤、尔曾试我、链我如链银兮、</p>
<p>11引我罹网、置重负于我身兮、</p>
<p>12使人乘车而过我首、我经水火、尔终导我、入丰富之区兮、</p>
<p>13我将奉燔祭诣尔室、在尔前偿我愿、</p>
<p>14即于急难时、我唇所发、我口所言兮、</p>
<p>15我将献尔以肥牲之燔祭、与牡羊之馨香、牡牛偕山羊而献兮、○</p>
<p>16凡寅畏上帝者、其来听之、彼为我魂所行、我必述之兮、</p>
<p>17我曾以口呼吁之、以舌尊崇之、</p>
<p>18我心若注于罪、主必不听兮、</p>
<p>19惟上帝实听之、闻我祈祷之声兮、</p>
<p>20上帝宜颂美兮、未却我祈祷、未靳其慈惠兮、</p>

</div>
</body>
</html>
