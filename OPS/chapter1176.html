<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1兄弟乎、我犹有言、宜为我侪祈祷、俾主道迅行而受荣、如于尔中、</p>
<p>2亦使我侪脱于无理行恶之人、盖人非皆有信者也、</p>
<p>3惟主诚信、将坚定尔、卫尔脱于恶者、</p>
<p>4我侪赖主深信、所命尔者、尔今行之、终必行之、</p>
<p>5愿主导尔之心、进于上帝之爱、及基督之忍焉、○</p>
<p>6兄弟乎、我以我主耶稣基督之名命尔、凡兄弟妄行、不依所受我侪之传者、则远之、</p>
<p>7尔自知当如何效我、盖我未尝妄行于尔中、</p>
<p>8亦未尝素餐于人、乃以劳以苦、昼夜操作、免累尔中一人、</p>
<p>9非我无权、第自为模楷、俾尔效我、</p>
<p>10昔偕尔时、即以此命尔云、不愿操作者、则勿食、</p>
<p>11我闻尔中有妄行者、无所操作、专务外事、</p>
<p>12如此者、我缘我主耶稣基督、命之劝之、宜恬静操作、自食其力、</p>
<p>13兄弟乎、宜行善无怠、</p>
<p>14若有不从我此书之言者、则志之、勿与交、使自愧、</p>
<p>15然勿视之若仇、惟警之如兄弟、○</p>
<p>16愿平康之主、随时随事赐尔以平康、愿主偕尔众、○</p>
<p>17我保罗手书问尔安、诸书皆以此为记、</p>
<p>18愿我主耶稣基督之恩偕尔众、</p>

</div>
</body>
</html>
