<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十五章</title>
</head>
<body>
<div>
<h3>第十五章</h3>
<p>1上帝之神感俄德子亚撒利雅、</p>
<p>2乃出迎亚撒、谓之曰、亚撒及犹大便雅悯众欤、其听我言、尔若从耶和华、耶和华则偕尔、尔若求之、则必遇之、尔若弃彼、彼必弃尔、</p>
<p>3以色列人无真神、无训诲之祭司、亦无法律、为日已久、</p>
<p>4惟遭难时、则归向以色列之上帝耶和华、寻求而遇之、</p>
<p>5尔时、人之出入、不得平康、列国居民、大受骚扰、</p>
<p>6国攻国、邑攻邑、互相糜烂、盖上帝以诸难扰之也、</p>
<p>7其强乃心、勿弱厥手、缘尔所为、必获其赏、</p>
<p>8亚撒闻俄德子先知亚撒利雅之预言、则强厥志、于犹大便雅悯全地、及以法莲山地所得之邑、除诸可憎之物、重修廊前耶和华之坛、</p>
<p>9集犹大便雅悯众、以及旅于其中之以法莲人、玛拿西人、西缅人、盖以色列人见上帝耶和华偕亚撒、归之者甚众、</p>
<p>10亚撒十五年三月、众集于耶路撒冷、</p>
<p>11是日于所获之物中、以牛七百、羊七千、献于耶和华、</p>
<p>12立约、一心一意寻求其列祖之上帝耶和华、</p>
<p>13凡不寻求以色列之上帝耶和华者、无论尊卑男女、必致之死、</p>
<p>14乃大声而呼、吹角与笳、向耶和华而誓、</p>
<p>15犹大人咸喜此誓、因其尽心而誓、尽意寻求耶和华而遇之、耶和华亦锡之四境绥安、</p>
<p>16亚撒王贬其祖母玛迦太后之位、因其为亚舍拉作可憎之像、亚撒乃斫其像、捣之为粉、焚于汲沦溪滨、</p>
<p>17惟以色列中之崇邱、尚未去之、然亚撒之心、毕生专一、</p>
<p>18以父及己所献之金银与器皿、进奉于上帝室、</p>
<p>19嗣后至亚撒三十五年、不复有战事、</p>

</div>
</body>
</html>
