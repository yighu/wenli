<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1耶和华谕摩西曰、</p>
<p>2尔谕以色列人、由之取杖、按宗族之牧伯、取杖十二、宗族各一、书名其上、</p>
<p>3亚伦名书于利未族之杖、牧伯各有其杖、</p>
<p>4以杖置于会幕法匮前、我所莅临之处、</p>
<p>5我所简者、其杖必萌芽、使以色列族怨尔之言息焉、</p>
<p>6摩西以此言告以色列人、诸牧伯各付其杖、循其宗族、计十有二、亚伦之杖在其中、</p>
<p>7摩西置诸法幕、在耶和华前、</p>
<p>8翌日、摩西入法幕、见亚伦之杖、属利未族者、萌芽舒蕊、结杏已稔、</p>
<p>9摩西取杖于耶和华前、携至以色列众、彼既观之、各取其杖、</p>
<p>10耶和华谕摩西曰、反亚伦杖于法匮前、存之为志、使此叛逆之辈、息怨于我、免其陨没、</p>
<p>11摩西遵耶和华命而行、○</p>
<p>12以色列族谓摩西曰、我将死矣、我其亡乎、我悉亡矣、</p>
<p>13凡近耶和华之幕者死、我将皆亡乎、</p>
<p>↑返回页首</p>

</div>
</body>
</html>
