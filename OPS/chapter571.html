<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第九篇</title>
</head>
<body>
<div>
<h3>第九篇</h3>
<p>大卫之诗使伶长歌之调用慕拉便○</p>
<p>1我必一心称谢耶和华、宣尔妙工兮、</p>
<p>2我因尔喜乐欢呼、至上者欤、我歌颂尔名兮、</p>
<p>3我敌却退、颠踬陨没于尔前兮、</p>
<p>4盖尔伸我冤、辨我屈、居位而行义鞫兮、</p>
<p>5斥列邦而翦恶类、永涂其名兮、</p>
<p>6仇敌歼灭兮、其迹没、尔倾厥邑兮、其志绝、</p>
<p>7惟耶和华恒居其位、备座以行审判兮、</p>
<p>8持义以鞫斯世、秉公以讯诸民、</p>
<p>9耶和华为屈抑者之高台、避难之高台兮、</p>
<p>10耶和华欤、识尔名者、惟尔是依、寻求尔者、尔未弃之、</p>
<p>11居郇之耶和华、宜歌颂之、宣其作为于诸民兮、</p>
<p>12讨流血之罪者、记忆斯众、不忘贫者之哀呼兮、</p>
<p>13耶和华欤、曾援我于死门、尚其恤我、顾憾我者所加之苦、</p>
<p>14俾我扬尔声誉、因尔救援、欣喜于郇女之门兮、</p>
<p>15列邦作阱而自陷、暗设网罟、自绊其足兮、</p>
<p>16耶和华既显著、施行义鞫、恶者之手所作、自陷其中兮、</p>
<p>17恶人必归阴府、异邦忘上帝者、即若是兮、</p>
<p>18匮乏者不永见忘、贫穷者不恒失望、</p>
<p>19耶和华欤、尔其兴起、毋容世人获胜、使列邦受鞫于尔前、</p>
<p>20耶和华欤、愿尔俾其畏惧、诸民自知、祇为世人兮、</p>

</div>
</body>
</html>
