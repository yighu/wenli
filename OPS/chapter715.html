<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十三章</title>
</head>
<body>
<div>
<h3>第十三章</h3>
<p>1智慧之子、受父劝惩、侮慢之人、不听谴责、</p>
<p>2人因口果享福祉、心怀奸诈遭残暴、</p>
<p>3守口者保生、侈口者见灭、</p>
<p>4惰者欲而弗得、勤者必致丰腴、</p>
<p>5义者诳言是疾、恶者遗臭蒙羞、</p>
<p>6行正直者保于义、干罪戾者败于恶、</p>
<p>7有自富而实室虚、有自贫而实丰裕、</p>
<p>8人之资财、可赎生命、贫者不受恐吓、</p>
<p>9义人之光辉煌、恶者之灯熄灭、</p>
<p>10骄泰惟起争端、受劝乃有智慧、</p>
<p>11妄得之财必耗、勤劳所积必增、</p>
<p>12所望迟滞、致中心怀忧、所欲既成、乃生命之树、</p>
<p>13轻道义者、自取败亡、畏诫命者、必得赏赉、</p>
<p>14智者之教、乃生命之源、使人脱死亡之网、</p>
<p>15睿智授人恩泽、奸人之路崎岖、</p>
<p>16哲人以智制事、蠢者自呈其愚、</p>
<p>17恶使陷人于祸、信使令人舒畅、</p>
<p>18弃绝劝惩者受贫辱、顺承斥责者得尊荣、</p>
<p>19所欲得遂、中心觉甘、违离恶事、蠢人所恶、</p>
<p>20与智者偕行、必成为智、与蠢人为侣、必受其伤、</p>
<p>21灾祸逐罪人、义人获善报、</p>
<p>22善人遗业于子孙、罪人积财归义者、</p>
<p>23贫而力困、多得谷食、亡于不义、亦有其人、</p>
<p>24不杖其子者、是为恶之、惟爱其子者、乃时惩之、</p>
<p>25义者饱食、恶者枵腹、</p>

</div>
</body>
</html>
