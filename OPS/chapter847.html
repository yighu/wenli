<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十八章</title>
</head>
<body>
<div>
<h3>第二十八章</h3>
<p>1是岁犹大王西底家即位之四年五月、基遍人押朔子先知哈拿尼雅、在耶和华室、祭司庶民前、告我曰、</p>
<p>2万军之耶和华、以色列之上帝云、我已折巴比伦王之轭、</p>
<p>3二年期届、耶和华室之器、即巴比伦王尼布甲尼撒、自此迁至巴比伦者、我必返之、</p>
<p>4且导犹大王约雅敬子耶哥尼雅、及犹大之俘囚至巴比伦者、返于此地、盖我必折巴比伦王之轭、耶和华言之矣、</p>
<p>5先知耶利米、当祭司及立于耶和华室之民众前、语先知哈拿尼雅、</p>
<p>6曰、阿们、愿耶和华如是而行、愿耶和华如尔预言、返耶和华室之器、与俘囚之众、自巴比伦至于此地、</p>
<p>7然我有言、告尔及民、尔其听之、</p>
<p>8尔我以前之先知、自古对多国大邦、预言战争、灾害疫疠、</p>
<p>9先知预言平康、其言得应、则知其先知诚为耶和华所遣、</p>
<p>10先知哈拿尼雅、遂自耶利米项、取轭而折之、</p>
<p>11于民众前曰、耶和华云、二年期届、我必如是自列邦之项、取巴比伦王尼布甲尼撒之轭而折之、先知耶利米乃去、</p>
<p>12先知哈拿尼雅既折先知耶利米项上之轭、耶和华谕耶利米曰、</p>
<p>13往告哈拿尼雅云、耶和华曰、尔折木轭、乃制铁轭以代之、</p>
<p>14盖万军之耶和华、以色列之上帝曰、我置铁轭于列邦之项、使其服事巴比伦王尼布甲尼撒、彼必事之、我亦以田野之畜锡之、</p>
<p>15先知耶利米谓先知哈拿尼雅曰、哈拿尼雅欤、尔其听之、耶和华未尝遣尔、尔使斯民妄诞是恃、</p>
<p>16故耶和华曰、我必屏尔于地、因尔出言悖逆耶和华、今岁必死、</p>
<p>17是年七月、先知哈拿尼雅卒、</p>

</div>
</body>
</html>
