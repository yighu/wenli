<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1我在上帝前、及将鞫生者死者之基督耶稣前、以其显与其国谕尔、</p>
<p>2宜宣道、无论得时与否、必专务之、以恒忍、训诲、而质证、斥责、劝勉、</p>
<p>3盖时将至、人必不容正教、因其耳痒而徇己欲、多集厥师、</p>
<p>4厌闻真理、转向虚谈、</p>
<p>5尔惟凡事节制、忍受艰苦、作宣道之工、以尽厥职、</p>
<p>6盖我方被灌奠、逝期至矣、</p>
<p>7我已战善战、尽程途、守主道、</p>
<p>8今而后有义冕为我而备、义鞫之主、将于彼日赐我、不第我也、亦暨凡慕其显著者、○</p>
<p>9尔务速就我、</p>
<p>10盖底马慕斯世而弃我、往帖撒罗尼迦、革勒士往加拉太、提多往挞马太、</p>
<p>11惟路加偕我、尔来则携马可至、盖彼之役事、有益于我、</p>
<p>12我已遣推基古往以弗所、</p>
<p>13我在特罗亚加布家所留之外服、尔来携之、并诸书、羊革者为尤要、</p>
<p>14铜工亚力山大多方害我、主将依其所行而报之、</p>
<p>15尔宜慎防之、以其甚拒我言也、</p>
<p>16我始申诉、无人助我、而皆遗我、愿勿罪之、</p>
<p>17然主左右我、刚健我、由我遍宣斯道、俾异邦皆闻之、且我得拯于狮口、</p>
<p>18主必拯我脱诸恶行、救我入于天国、愿荣归之、爰及世世、阿们、○</p>
<p>19问百基拉亚居拉与阿尼色弗之家安、</p>
<p>20以拉都居哥林多、特罗非摩我留之于米利都、因病故也、</p>
<p>21尔务于冬前就我、友布罗、布田、利奴、革老底亚、与诸兄弟、俱问尔安、</p>
<p>22愿主偕尔灵、恩偕尔曹焉、</p>

</div>
</body>
</html>
