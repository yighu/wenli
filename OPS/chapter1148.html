<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十三章</title>
</head>
<body>
<div>
<h3>第十三章</h3>
<p>1我将三就尔、证以二三人之口、而所言悉定、</p>
<p>2昔我先言之、今虽暌违、仍先言之、如二次觌面时然、即告彼素干罪者、及其余人、迨我复来、必不恕之、</p>
<p>3盖尔乃求基督由我而言之据、夫基督向尔非弱也、乃于尔衷有能也、</p>
<p>4昔彼因弱被钉十架、然由上帝之能而生、我侪亦与之俱弱、然由上帝向尔之能、必将与之俱生、</p>
<p>5尔宜自审止于信否、亦宜自验、岂不自知耶稣基督在尔衷乎、否则尔为见弃者矣、</p>
<p>6我冀尔知、我侪非见弃者、</p>
<p>7我求上帝、俾尔所行无恶、非欲显我见纳、惟欲尔为善、虽视我如见弃者亦可、</p>
<p>8盖我侪不能拒真理、乃辅真理、</p>
<p>9我弱而尔强、我则喜、所求者尔之完全也、</p>
<p>10我暌违时书此、俾晤对时无事严厉、依主赐我之权以建立、非倾覆也、○</p>
<p>11余则问诸兄弟安、愿尔完全安慰、同心辑和、则仁爱平康之上帝必偕尔、</p>
<p>12宜接吻维圣、互相问安、</p>
<p>13诸圣徒问尔安、</p>
<p>14愿主耶稣基督之恩、上帝之爱、圣神之感通、偕尔众焉、</p>

</div>
</body>
</html>
