<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十五章</title>
</head>
<body>
<div>
<h3>第十五章</h3>
<p>1维时、摩西与以色列民讴歌、颂美耶和华曰、我欲歌颂耶和华、以其显荣获胜、马与骑者、俱投于海、</p>
<p>2耶和华乃我之力、是我所歌、为我之援、我之上帝、我称扬之、我父之上帝、我尊崇之、</p>
<p>3耶和华为战士、其名乃耶和华、</p>
<p>4法老之车、与其军旅、悉投于海、特简之将、胥溺红海、</p>
<p>5波涛覆之、如石沉渊、</p>
<p>6耶和华欤、尔之右手表彰荣力、耶和华欤、尔之右手糜烂寇仇、</p>
<p>7大显威严、倾覆叛逆、爰发烈怒、毁之若蒭、</p>
<p>8鼻嘘水累、浪立如堆、水凝海中、</p>
<p>9敌云、我将追之、且必及之、分其财物、以厌我心、拔我刀剑、手歼厥众、</p>
<p>10尔吹以风、海则淹之、如铅之沉、没于洪水、</p>
<p>11耶和华欤、诸神之中、谁其似汝、既圣且荣、可颂可畏、施行异迹、孰堪比拟、</p>
<p>12尔伸右手、敌为地吞、</p>
<p>13所赎之民、以慈导之、施厥大能、引入圣所、</p>
<p>14列邦闻之而战栗、非利士居民因之而凄怆、</p>
<p>15以东侯伯悚惶、摩押英豪震慑、迦南居民销铄、</p>
<p>16惊骇恐惧、临及其身、耶和华欤、因尔巨臂、彼皆寂然如石、俟尔之民过焉、俟尔所赎之民过焉、</p>
<p>17尔必导之而入、树之于尔恒业之山、即尔耶和华为己所备之居所、尔手所立之圣所、</p>
<p>18耶和华秉权、历世靡暨、○</p>
<p>19法老之马、与其车骑入海、耶和华使水回流淹没之、惟以色列人在海中行陆地、</p>
<p>20亚伦姊女先知米利暗、手执鼗、诸女亦执鼗相从、舞蹈而出、</p>
<p>21米利暗和之曰、尔其歌颂耶和华、以其显荣获胜、马与骑者、俱投于海、○</p>
<p>22摩西引以色列族、离红海而前行、至书珥野历程三日、而不见水、</p>
<p>23至玛拉、水苦不能饮、故其地名曰玛拉、</p>
<p>24民怨摩西曰、我将何饮、</p>
<p>25摩西吁耶和华、耶和华示之以木、遂投诸水中、其水即甘、在彼耶和华立典及律、以试斯民、</p>
<p>26曰、尔若听尔上帝耶和华言、行其所义、循其诫、守其典、则我所加于埃及人之疾、必不加诸尔、我乃耶和华医尔者也、</p>
<p>27民至以琳、在彼有水泉十二、棕树七十、乃近水建营焉、</p>

</div>
</body>
</html>
