<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十章</title>
</head>
<body>
<div>
<h3>第二十章</h3>
<p>1清酒生侮慢、醇醪致喧哗、因之而摇曳者、是为不智、</p>
<p>2王威如狮吼、撄其怒者戕厥生、</p>
<p>3远争为人之荣、愚人乃务启衅、</p>
<p>4惰者冬时不事耕耘、穑时乞而弗得、</p>
<p>5心藏谋略、有若渊水、惟达者汲之、</p>
<p>6自述其仁者众、忠信之人、谁得遇之、</p>
<p>7义者行正、子孙蒙福、</p>
<p>8王升鞫位、瞠目而视、诸恶消散、</p>
<p>9郭能自谓已清我心、我洁无罪、</p>
<p>10权量不一其制、皆耶和华所恶、</p>
<p>11孩童所为、或清或正、因之而显、</p>
<p>12能闻之耳、能见之目、俱耶和华所造、</p>
<p>13勿贪寝、免致匮乏、当启目、则得饱饫、</p>
<p>14购物之人、每曰恶恶、既去则夸美之、</p>
<p>15黄金既有、珍珠亦多、惟哲言为珍宝、</p>
<p>16为外人作保者、可取其衣、为异族作保者、可质其身、</p>
<p>17欺人得饼、自觉其甘、终则沙充厥口、</p>
<p>18定策每因集议、决战宜有智谋、</p>
<p>19佚游闲谈者、发人阴私、孔张厥口者、勿与交际、</p>
<p>20诅父母者、其灯必灭、幽暗甚深、</p>
<p>21始而骤富、终不为福、</p>
<p>22勿言我必复仇、惟仰望耶和华、彼必救尔、</p>
<p>23异制之石、耶和华所恶、诈伪之衡、乃为不善、</p>
<p>24人之步履、耶和华所定、焉能自识其道、</p>
<p>25遽谓斯物为圣、许愿而后察之、乃自陷于网罗、</p>
<p>26智慧之王簸散恶人、以轮碾之、</p>
<p>27人之灵为耶和华之灯、烛照隐衷、</p>
<p>28仁慈诚实保王身、其位亦因仁慈而坚立、</p>
<p>29能力为少者之荣、皓首为老人之美、</p>
<p>30鞭伤可去罪恶、扑责入人甚深、</p>

</div>
</body>
</html>
