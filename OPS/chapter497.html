<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十章</title>
</head>
<body>
<div>
<h3>第十章</h3>
<p>1以斯拉祈祷、认罪、涕泣、俯伏上帝室前、以色列中男女孩提、大会其所、民皆痛哭、</p>
<p>2以拦裔、耶歇子示迦尼、谓以斯拉曰、我侪干犯我上帝、娶斯土异族之女为妻、然以色列族犹有望焉、</p>
<p>3今当与我上帝立约、必出此妻、屏其所生、从我主及懔遵我上帝命者之议、俱循法律而行、</p>
<p>4尔起、此属尔事、我侪偕尔、强乃志而为之、</p>
<p>5以斯拉遂起、使诸祭司长利未人、以色列众发誓、必循此言而行、众乃发誓、</p>
<p>6以斯拉离上帝室、诣以利亚实子约哈难室、既入、缘俘囚之罪而忧、不食不饮、</p>
<p>7谕令犹大耶路撒冷俘囚之众、咸集于耶路撒冷、</p>
<p>8凡不从牧伯长老之议、三日内不至者、必籍其所有、绝于俘囚之会、</p>
<p>9三日内九月二十日、犹大与便雅悯人、咸集于耶路撒冷、坐于上帝室前之场、缘此事及霪雨、莫不战栗、</p>
<p>10祭司以斯拉起而谓之曰、尔曹干咎、娶异族之女为妻、增以色列族之罪、</p>
<p>11今当向尔列祖之上帝耶和华认罪、行其所悦、自绝于斯土之民、与异族之女、</p>
<p>12会众大声对曰、尔之所言、我必行之、</p>
<p>13惟民众多、又值霪两、我侪不能立于外、且犯罪甚重、一二日间、不能毕事、</p>
<p>14今当立我牧伯、为会众理此事、凡我邑中、娶异族之女者、偕其长老士师、届期咸至、迨上帝因斯事之怒息焉、</p>
<p>15惟亚撒黑子约拿单、特瓦子雅哈谢、抵御此事、米书兰及利未人沙比太助之、</p>
<p>16俘囚之众遵言而行、祭司以斯拉与族长数人、循其宗族、按名见委、乃于十月朔、偕坐而察此事、</p>
<p>17正月朔、凡娶异族之女者、已蒇其事、</p>
<p>18察得祭司诸子中、娶异族之女者、耶书亚裔约萨达子、及其昆弟玛西雅、以利以谢、雅立、基大利、</p>
<p>19皆执手为盟、许出其妻、因负罪戾、乃献牡绵羊一、以赎其罪、</p>
<p>20又有音麦裔哈拿尼、西巴第雅、</p>
<p>21哈琳裔玛西雅、以利雅、示玛雅、耶歇、乌西雅、</p>
<p>22巴施户珥裔以利约乃、玛西雅、以实玛利、拿坦业、约撒拔、以利亚撒、</p>
<p>23利未人约撒拔、示每、基拉雅、又名基利他、毗他希雅、犹大、以利以谢、</p>
<p>24讴歌者以利亚实、司阍者沙龙、提联、乌利、</p>
<p>25以色列人、巴录裔拉米、耶西雅、玛基亚、米雅民、以利亚撒、玛基亚、比拿雅、</p>
<p>26以拦裔玛他尼、撒迦利亚、耶歇、押底、耶利末、以利雅、</p>
<p>27萨土裔以利约乃、以利亚实、玛他尼、耶利末、撒拔、亚西撒、</p>
<p>28比拜裔约哈难、哈拿尼雅、萨拜、亚勒、</p>
<p>29巴尼裔米书兰、玛鹿、亚大雅、雅述、示押、耶利末、</p>
<p>30巴哈摩押裔阿底拿、基拉、比拿雅、玛西雅、玛他尼、比撒列、宾内、玛拿西、</p>
<p>31哈琳裔以利以谢、伊示雅、玛基雅、示玛雅、西缅、</p>
<p>32便雅悯、玛鹿、示玛利雅、</p>
<p>33哈顺裔玛特乃、玛达他、撒拔、以利法列、耶利买、玛拿西、示每、</p>
<p>34巴尼裔玛玳、暗兰、乌益、</p>
<p>35比拿雅、比底雅、基禄、</p>
<p>36瓦尼雅、米利末、以利亚实、</p>
<p>37玛他尼、玛特乃、雅扫、</p>
<p>38巴尼、宾内、示每、</p>
<p>39示利米雅、拿单、亚大雅、</p>
<p>40玛拿底拜、沙赛、沙赖、</p>
<p>41亚萨利、示利米雅、示玛利雅、</p>
<p>42沙龙、亚玛利雅、约瑟、</p>
<p>43尼波裔耶利、玛他提雅、撒拔、西比拿、雅玳、约珥、比拿雅、</p>
<p>44以上所载、俱娶异族之女为妻、亦有由之生育子女者、</p>

</div>
</body>
</html>
