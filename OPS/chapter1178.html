<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1我子乎、宜于基督耶稣之恩而刚健、</p>
<p>2尔于多证者前、所闻于我者、宜托忠信之人、俾能训他人、</p>
<p>3尔当共苦、如基督耶稣之劲卒、</p>
<p>4夫从军者、不以世务自累、致悦乎募之者、</p>
<p>5角力而不合法、则不得冕、</p>
<p>6勤劳之农、必先得谷、</p>
<p>7宜思是言、盖主将赐尔敏于事、</p>
<p>8当忆耶稣基督、彼乃大卫之裔、自死而起、依我福音、</p>
<p>9我为此受苦、至于见系犹犯法者、然上帝之道不见系也、</p>
<p>10故我因选民而忍诸难、使于基督耶稣而得拯救、并得永荣、</p>
<p>11我侪若与之同死、亦将与之同生、诚哉是言、</p>
<p>12若恒忍、亦必与之同王、若不识之、彼亦不识我、</p>
<p>13我若不信、彼终于信、盖不能自违也、○</p>
<p>14尔当使众忆此、于主前谕之、勿为言词争竞、不第无益、且倾覆听之者、</p>
<p>15宜殷勤献己于上帝、蒙其嘉纳、为无愧之佣、善布真道、</p>
<p>16惟远不经之虚谈、因若人将益进于不虔、</p>
<p>17其言如疮瘀而蔓延、有若许米乃、腓理徒、</p>
<p>18彼失真理、言复起之事既往、致倾覆数人之信、</p>
<p>19然上帝巩固之基仍立、有印志云、主识己民、又云、凡呼主名者、宜远不义、</p>
<p>20夫广厦之中、其器不第金银、亦有木瓦、或为贵用、或为贱用、</p>
<p>21人若弃此而洁己、则为贵用之器、清洁而适主用、备诸善工、</p>
<p>22宜绝幼年之欲、趋于义、信、爱、和、同乎清心吁主者、</p>
<p>23惟愚鲁弗学之辩论、则拒之、盖知此乃生争竞也、</p>
<p>24主之仆不宜争竞、乃以温和处众、善施教、忍受侮、</p>
<p>25违逆者、宜以谦和规正之、庶几上帝赐以悛心、俾识真理、</p>
<p>26致自醒以脱魔之机槛、此乃为主之仆所取、以成上帝之旨也、</p>

</div>
</body>
</html>
