<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1耶稣基督之启示、乃上帝所赐、以示其诸仆、即必速成之事也、且遣厥使、晓谕其仆约翰、</p>
<p>2乃于上帝之道、与耶稣基督之证、即凡所经见者而证之、</p>
<p>3读此豫言、及闻而守其中所记者、皆为有福、盖时迩矣、○</p>
<p>4约翰书达亚西亚之七会、愿恩惠平康、自昔在今在而将来者、及其座前之七神、归于尔曹、</p>
<p>5并自耶稣基督、即忠信之证、由死而首生、为世上诸王之主者、彼爱我侪、以其血释我诸罪、</p>
<p>6使我侪为国、为其父上帝之祭司、愿荣与权归之、以至世世、阿们、</p>
<p>7彼将乘云而来、众目必见之、刺之者亦然、世上诸族、将为之哀哭、有如是也、阿们、○</p>
<p>8始我也、终亦我、而今而昔而将来、全能者也、主上帝言之矣、○</p>
<p>9我约翰、尔曹之兄弟、与尔共与耶稣之难与国与忍者、为上帝之道及耶稣之证、昔在一岛、名曰拔摩、</p>
<p>10适主日、我感于圣神、闻大声于我后如号角曰、</p>
<p>11尔所见者、当笔之于书、寄于七会、即以弗所、士每拿、别迦摩、推雅推喇、撒狄、非拉铁非、老底嘉、</p>
<p>12我回顾之、欲知与我言之声、则见金灯台七、</p>
<p>13其间有似人子者、身衣长衣及足、胸束金带、</p>
<p>14首与发皆白、如羊毛如雪、目如火焰、</p>
<p>15足似明铜、如炼于冶者、声如众水之声、</p>
<p>16七星在其右手、口出双锋利剑、容如烈日之射、</p>
<p>17我见之而仆其足前如死、彼以右手抚我曰、勿惧、</p>
<p>18始者、终者、生者、我也、我曾死、今则生、至于世世、且有死亡阴府之钥、</p>
<p>19尔当书所见者、及今所有、后必成之事、</p>
<p>20尔所见我右手七星、与金灯台七之奥、夫七星即七会之使、七灯台即七会也、</p>

</div>
</body>
</html>
