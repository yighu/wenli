<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1耶和华谕摩西亚伦曰、</p>
<p>2以色列族建营、当各随其纛、附宗族之斾、在会幕四周、</p>
<p>3东方日出之所、凡隶犹大营之纛者、按其行伍建营、亚米拿达子拿顺为其牧伯、</p>
<p>4彼之军旅、见核者、计七万四千六百、</p>
<p>5以萨迦支派附之建营、苏押子拿坦业为其牧伯、</p>
<p>6彼之军旅、见核者、计五万四千四百、</p>
<p>7西布伦支派次之、希伦子以利押为其牧伯、</p>
<p>8彼之军旅、见核者、计五万七千四百、</p>
<p>9凡隶犹大营者、按其行伍、综计十八万六千四百、是为前队、○</p>
<p>10南方有流便营之纛、按其行伍、示丢珥子以利蓿为其牧伯、</p>
<p>11彼之军旅、见核者、计四万六千五百、</p>
<p>12西缅支派附之建营、苏利沙代子示路蔑为其牧伯、</p>
<p>13彼之军旅、见核者、计五万九千三百、</p>
<p>14迦得支派次之、丢珥子以利雅萨为其牧伯、</p>
<p>15彼之军旅、见核者、计四万五千六百五十、</p>
<p>16凡隶流便营者、按其行伍、综计十五万一千四百五十、是为二队、○</p>
<p>17随后会幕启行、利未营在诸营之中、其启行也、依其建营之序、各归其队、各随其纛、○</p>
<p>18西方有以法莲营之纛、按其行伍、亚米忽子以利沙玛为其牧伯、</p>
<p>19彼之军旅、见核者、计四万有五百、</p>
<p>20玛拿西支派附之建营、比大蓿子迦玛列为其牧伯、</p>
<p>21彼之军旅、见核者、计三万二千二百、</p>
<p>22便雅悯支派次之、基多尼子亚比但为其牧伯、</p>
<p>23彼之军旅、见核者、计三万五千四百、</p>
<p>24凡隶以法莲营者、按其行伍、综计十万八千一百、是为三队、○</p>
<p>25北方有但营之纛、按其行伍、亚米沙代子亚希以谢为其牧伯、</p>
<p>26彼之军旅、见核者、计六万二千七百、</p>
<p>27亚设支派附之建营、俄兰子帕结为其牧伯、</p>
<p>28彼之军旅、见核者、计四万一千五百、</p>
<p>29拿弗他利支派次之、以南子亚希拉为其牧伯、</p>
<p>30彼之军旅、见核者、计五万三千四百、</p>
<p>31凡隶但之营者、按其行伍、综计十五万七千六百、是为后队、随纛而行、○</p>
<p>32以上所载、乃以色列人循其宗族、按其行伍、诸营见核者、综计六十万三千五百五十、</p>
<p>33利未族不列其数、遵耶和华所谕摩西之命、</p>
<p>34以色列族各随其纛以建营、循其室家宗族而启行、悉遵耶和华所谕摩西之命、</p>
<p>↑返回页首</p>

</div>
</body>
</html>
