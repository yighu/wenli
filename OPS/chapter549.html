<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十九章</title>
</head>
<body>
<div>
<h3>第二十九章</h3>
<p>1约伯续申其词曰、</p>
<p>2惟愿如曩昔之月、如上帝顾我之日、</p>
<p>3是时、其灯照于我首、我赖其光、经行暗中、</p>
<p>4当我壮年、上帝友谊、在于我幕、</p>
<p>5全能者尚偕我、子女环绕我、</p>
<p>6乳之酪濯我足、石出油而成河、</p>
<p>7我出、至于邑门、设位街衢、</p>
<p>8少者见我引避、老者起立、</p>
<p>9侯伯禁言、以手掩口、</p>
<p>10尊者缄默、舌贴于腭、</p>
<p>11耳闻我而祝嘏、目睹我而为证、</p>
<p>12因我拯哀呼之贫民、救无助之孤子、</p>
<p>13将亡者之祝嘏临我、我使嫠妇心乐而歌、</p>
<p>14我以义为衣、以公为袍为冕、</p>
<p>15我为瞽者之目、跛者之足、</p>
<p>16为贫乏者之父、察不识者之事、</p>
<p>17折不义者之齿、夺其所劫于口、</p>
<p>18自谓必终于我巢、增加我日、如沙之多、</p>
<p>19我根延及水泉、甘露终夜霑于我枝、</p>
<p>20我荣恒新、我弓在手日强、</p>
<p>21人听我而静俟、默候我之意旨、</p>
<p>22我既言之、莫赞一词、我言如雨润之、</p>
<p>23徯我如望甘霖、张口如待春雨、</p>
<p>24彼无倚赖、我则含笑、我之容光、不因彼而变易、</p>
<p>25我坐首位、为之择道、如王居于军中、亦如慰居丧之人焉、</p>

</div>
</body>
</html>
