<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四十三章</title>
</head>
<body>
<div>
<h3>第四十三章</h3>
<p>1耶利米与民言毕其上帝耶和华之言、即上帝耶和华遣彼所谕者、</p>
<p>2何沙雅子亚撒利亚、加利亚子约哈难、及狂傲之辈、谓耶利米曰、尔言诳也、我之上帝耶和华未遣尔曰、尔曹勿入埃及而居、</p>
<p>3惟尼利亚子巴录怂恿尔以敌我、欲付我于迦勒底人手使之杀我、或虏我至巴比伦、</p>
<p>4于是加利亚子约哈难、与诸军长、及庶民、咸不从耶和华之言、居犹大地、</p>
<p>5加利亚子约哈难、及诸军长、遂携犹大遗民、即自逐至之国、返而寄居犹大地者、</p>
<p>6男女幼稚王女、及侍卫长尼布撒拉旦、所付于沙番孙亚希甘子基大利之众、与先知耶利米、尼利亚子巴录、</p>
<p>7入埃及地、至答比匿、不从耶和华言、○</p>
<p>8在答比匿、耶和华谕耶利米曰、</p>
<p>9手取巨石、藏于答比匿法老宫门前铺砖地之泥中、使犹大人目睹、</p>
<p>10告之曰、万军之耶和华、以色列之上帝云、我必召我仆巴比伦王尼布甲尼撒、置其位于我所藏之石、张其王幕于上、</p>
<p>11彼至击埃及地、当死者必死之、当虏者必虏之、当刃者必刃之、</p>
<p>12我将纵火于埃及诸神之庙、彼必焚之、掠之、取埃及地以归己、如牧者之衣衣、自彼安然而出、</p>
<p>13亦必碎埃及地伯示麦之柱像、火焚埃及诸神之庙、</p>

</div>
</body>
</html>
