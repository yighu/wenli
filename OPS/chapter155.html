<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十八章</title>
</head>
<body>
<div>
<h3>第三十八章</h3>
<p>1以皂荚木作燔祭坛、其式维方、长五肘、广五肘、高三肘、</p>
<p>2四隅作角、与坛相连、俱包以铜、</p>
<p>3作坛之器、即盆铲盘、肉锸火鼎、悉以铜造、</p>
<p>4以铜作坛网、置于坛之四周缘下、上及坛之半、</p>
<p>5铸铜环四、置于铜网四隅、用以贯杠、</p>
<p>6以皂荚木作杠、包之以铜、</p>
<p>7贯杠于环、在坛两旁以舁之、坛以板作、而虚其中、○</p>
<p>8以铜作浴盘与其座、妇女从事于会幕门者、取其鉴而为之、○</p>
<p>9又立幕院、南面之帷、长百肘、以撚线细枲布为之、</p>
<p>10其柱二十、铜座二十、柱钩与环、皆以银作、</p>
<p>11北面之帷、长百肘、其柱二十、铜座二十、柱钩与环、皆以银作、</p>
<p>12西面之帷、广五十肘、其柱十、其座十、柱钩与环、皆以银作、</p>
<p>13东面之帷、广五十肘、</p>
<p>14门左之帷、长十五肘、其柱三、其座三、门右亦然、</p>
<p>15左右之帷、各长十五肘、其柱三、其座三、</p>
<p>16四周院帷、悉以撚线细枲布为之、</p>
<p>17柱与座皆铜、钩与环皆银、柱顶以银包之、院柱俱有银环、</p>
<p>18院门之?、绣以蓝紫绛三色之缕、与撚线细枲布、长二十肘、高五肘、与院帷相等、</p>
<p>19柱座皆铜、各有其四、钩环皆银、柱顶以银包之、</p>
<p>20幕与院四周之钉、俱以铜制、○</p>
<p>21凡作法幕、利未人所用之材、总目如左、乃祭司亚伦子以他玛循摩西命所核者、</p>
<p>22凡耶和华所命摩西之物、犹大支派、户珥孙、乌利子比撒列悉作之、</p>
<p>23但之支派、亚希撒抹子亚何利亚伯为其辅佐、彼乃雕工、有技艺者、又以蓝紫绛三色之缕、与细枲布为刺绣、○</p>
<p>24所献之金、以作圣所者、循圣所权衡、计二十九他连得、七百三十舍客勒、</p>
<p>25所核会众、其银共一百他连得、一千七百七十五舍客勒、</p>
<p>26凡被核者、自二十岁以上、计六十万三千五百五十人、各献银一比加、即舍客勒之半、循圣所权衡、</p>
<p>27用银一百他连得、铸圣所诸板之座、与帱柱之座、座计一百、每座一他连得、共用银一百他连得、</p>
<p>28用银一千七百七十五舍客勒、作柱钩与环、包其柱顶、</p>
<p>29所献之铜、共七十他连得、二千四百舍客勒、</p>
<p>30作会幕门之座、铜坛铜网、及坛之诸器、</p>
<p>31院四周与院门之座、会幕与院四周之钉、</p>

</div>
</body>
</html>
