<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1亚希多弗谓押沙龙曰、许我简卒一万二千、今夜启行、追袭大卫、</p>
<p>2乘其困惫手弱临之、使之惊惶、侍从必遁、而我独击其王、</p>
<p>3俾众悉归于尔、得尔所索之人、则如众返、而民安焉、</p>
<p>4押沙龙及以色列长老、皆悦此言、</p>
<p>5押沙龙曰、召亚基人、户筛至、俾得与闻其言、</p>
<p>6户筛既至、押沙龙曰、亚希多弗所言若此、可从之乎、否则尔言之、</p>
<p>7户筛曰、亚希多弗此次之谋不嘉、</p>
<p>8又曰、尔父与其侍从、乃为英武、尔所知也、今其衷怀暴怒、如熊在野、而亡其子、尔父又娴战事、必不宿于民中、</p>
<p>9今必藏于坑坎、或在他所、如尔从者数人先仆、闻者必曰、从押沙龙者见戮、</p>
<p>10则人虽骁勇、心猛如狮、必丧厥胆、盖以色列族咸知尔父英武、从者亦骁勇、</p>
<p>11我之谋议、悉集以色列众、自但至别是巴、如海沙之多、尔亲出战、</p>
<p>12于其所在、倏然临之、如露降于土壤、使彼及其侍从、靡有孑遗、</p>
<p>13彼若入城、以色列众必携绳至、曳城入河、卷石不遗、</p>
<p>14押沙龙及以色列众曰、亚基人户筛之谋、较亚希多弗之谋尤善、盖耶和华预定败亚希多弗之谋、以祸押沙龙、○</p>
<p>15户筛谓祭司撒督亚比亚他曰、亚希多弗为押沙龙、及以色列长老、所谋如此、我所谋如此、</p>
<p>16宜急遣人告大卫曰、今夜勿宿旷野之津、必济河、免王与侍从、俱见吞噬、</p>
<p>17时、约拿单亚希玛斯待于隐罗结、因不可入城、为人所见、有婢数来告之、则往转告大卫王、</p>
<p>18有孺子见之、以告押沙龙、二人遂急去、至巴户琳人家、其院有井、二人下焉、</p>
<p>19妇以盖掩井口、布麦屑于上、而事不泄、</p>
<p>20押沙龙仆至其家、问妇曰、亚希玛斯约拿单安在、妇曰、已济溪矣、索之不得、乃归耶路撒冷、</p>
<p>21去后、二人自井出、往告大卫王曰、亚希多弗设谋害尔、宜起、速济河、</p>
<p>22大卫与仆从遂起、济约但、及黎明、民众悉济、不遗一人、</p>
<p>23亚希多弗见其所谋不从、即备驴反故邑、归私第、处置家事、自缢而死、葬于父墓、○</p>
<p>24大卫至玛哈念、押沙龙及以色列众济约但、</p>
<p>25押沙龙立亚玛撒为军长、以代约押、其人乃以实玛利人以特拉、与拿辖女亚比该同室而生者、亚比该与约押母洗鲁雅为姊妹、</p>
<p>26押沙龙与以色列众、建营于基列地、○</p>
<p>27大卫既至玛哈念、亚扪族拉巴人拿辖子朔比、与罗底巴人亚米利子玛吉、暨基列之罗基琳人巴西莱咸至、</p>
<p>28携床盆瓦器、小麦、麰麦、细面、烘谷、大豆、小豆、烘豆、</p>
<p>29蜜酥与羊、牛酪之饼、以供大卫、及其侍从、盖曰、民在旷野、饥渴困惫、</p>

</div>
</body>
</html>
