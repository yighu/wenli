<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1又作铜坛、长二十肘、宽二十肘、高十肘、</p>
<p>2铸一铜海、其式维圆、高五肘、径十肘、围三十肘、</p>
<p>3其下四周、有匏瓜环之、每肘十瓜、瓜为二行、与海同铸、</p>
<p>4海有十二牛负之、北向三、西向三、南向三、东向三、海在其上、牛后内向、</p>
<p>5海厚一掌、边制如盂、式若百合花、可容三千罢特、</p>
<p>6又作盘十、右置五、左置五、以备浣濯、属燔祭之物涤于其中、惟祭司则濯于铜海、</p>
<p>7以金作灯台十、循其定式、置于殿内、右五左五、</p>
<p>8作几十、置于殿内、右五左五、作金盂百、</p>
<p>9更造祭司院、与大院、及院门、包门以铜、</p>
<p>10置海于殿右、东边南向、</p>
<p>11户兰亦制釜铲盂、为所罗门王在上帝室所作者、悉竣厥工、</p>
<p>12即柱二、柱上之球与顶各二、覆柱球之网二、</p>
<p>13石榴四百、系于二网、网各二行、以覆柱顶二球、</p>
<p>14又制诸座、及座上之盘、</p>
<p>15铜海一、及其下之牛十二、</p>
<p>16釜铲锸、及耶和华室之诸器、皆父老户兰、以光洁之铜、为所罗门王制之、</p>
<p>17在约但平原、疏割撒利但间胶土之地铸之、</p>
<p>18所罗门所制之器、其数甚多、所用之铜、轻重未详、</p>
<p>19所罗门作上帝室之诸器、及金坛与陈饼之几、</p>
<p>20灯台与其盏、循其常例、燃于内殿前、俱以精金制之、</p>
<p>21其花与盏及剪、以纯金而制、</p>
<p>22镊盂匙鼎、以精金而制、室门与至圣所之扉、及室之扉、皆以金作之、</p>

</div>
</body>
</html>
