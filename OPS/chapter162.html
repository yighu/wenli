<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1犹大王约坦亚哈斯希西家年间、耶和华以论撒玛利亚耶路撒冷之事、谕摩利沙人弥迦、○</p>
<p>2诸民欤、尔其听之、地与充其上者、倾耳聆之、主耶和华自其圣殿、向尔为证、</p>
<p>3盖耶和华出其所而降临、履于地之高处、</p>
<p>4其下诸山销镕、诸谷分裂、如蜡在火前、如水流坡下、</p>
<p>5此皆因雅各之愆尤、以色列家之罪戾也、雅各之愆尤维何、非撒玛利亚乎、犹大之崇邱维何、非耶路撒冷乎、</p>
<p>6故我将使撒玛利亚、如田野之邱墟、如植葡萄之处、倾其石于谷、而露其基、</p>
<p>7其雕像悉见碎、所获之赠、必焚于火、其偶像必荒废、盖彼所积者、原为娼之赠、后必复为娼之赠、</p>
<p>8为此、我将哀痛号啕、解衣裸体而行、哀嘷若野犬、悲鸣若鸵鸟、</p>
<p>9因其创不能医、延及犹大、至于耶路撒冷、我民之门、</p>
<p>10勿告于迦特、勿哭于亚柯、我在伯亚弗拉、辗转于灰尘、</p>
<p>11沙斐居民欤、尔其裸体、蒙羞而去、撒南居民不出、伯以薜人号啕、致尔失立足之地、</p>
<p>12玛律居民忧虑、而望福祉、因祸自耶和华降于耶路撒冷之门、</p>
<p>13拉吉居民欤、其以快马驾车、锡安女获罪、始于拉吉、以色列之罪戾、肇见于尔中、</p>
<p>14尔犹大必馈赆于摩利设迦特、亚革悉诸家将欺诓以色列诸王、</p>
<p>15玛利沙居民欤、我将使据有尔者至尔所、以色列之显者、将逃至亚杜兰、</p>
<p>16尔其自髡、为尔所悦之子女而剪发、首童若鹰、以其被虏而离尔焉、</p>

</div>
</body>
</html>
