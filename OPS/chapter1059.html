<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第五章</title>
</head>
<body>
<div>
<h3>第五章</h3>
<p>1厥后、值犹太人节期、耶稣上耶路撒冷、○</p>
<p>2在耶路撒冷近羊门有池、希伯来音曰毕士大、有五廊焉、</p>
<p>3 4中卧病者、瞽者、跛者、血枯者、甚众、</p>
<p>5有负病三十八年者在彼、</p>
<p>6耶稣见其卧、知其病已久、谓之曰、尔欲愈乎、</p>
<p>7病者曰、主、水涌时、无人掖我入池、逮我至、他人先我下矣、</p>
<p>8曰、起、取尔榻而行、</p>
<p>9其人即愈、取榻而行、○</p>
<p>10是日、乃安息日、犹太人谓病愈者曰、兹乃安息日、尔取榻非宜也、</p>
<p>11曰、愈我者云、取尔榻而行、</p>
<p>12曰、语尔取榻而行者谁也、</p>
<p>13病愈者不知为谁、盖耶稣以其地人众、而退避矣、</p>
<p>14厥后、耶稣遇之于殿、曰、尔愈矣、勿复干罪、恐所遭者尤甚、</p>
<p>15其人往告犹太人、愈之者耶稣也、</p>
<p>16犹太人以耶稣于安息日行是、故窘迫之、</p>
<p>17耶稣曰、我父至今行事、我亦行之、</p>
<p>18故犹太人益欲杀耶稣、因其不仅犯安息日、且称上帝为父、以己匹上帝也、○</p>
<p>19耶稣曰、我诚语汝、子不见父行之、己则无所能行、凡父所行者、子亦如是行之也、</p>
<p>20盖父爱子、悉以己所行者示之、且将以大于此者示之、令尔奇异焉、</p>
<p>21父如何起死者而苏之、子亦如是苏其所欲者、</p>
<p>22父不鞫人、悉以鞫悉子、</p>
<p>23俾众敬子如敬父、不敬子者、不敬遣子之父也、</p>
<p>24我诚语汝、听我言而信遣我者、其人有永生、不至见鞫、乃已出死入生矣、</p>
<p>25我诚语汝、时将至、今是矣、死者将闻上帝子之声、而闻者生焉、</p>
<p>26盖父于己有生、其赐子亦如是于己有生、</p>
<p>27且赐之权行鞫、以其为人子也、</p>
<p>28勿以此为奇、时至、凡在墓中者、将闻其声而出、</p>
<p>29行善者复起得生、行恶者复起见鞫、○</p>
<p>30我于己无所能行、惟依所闻而鞫、我鞫乃义、以我不求己旨、惟求遣我者之旨耳、</p>
<p>31我若自证、则我证非真、</p>
<p>32别有证我者、我知其证我之证乃真、</p>
<p>33尔曾遣人诣约翰、彼为真理作证、</p>
<p>34然我受证、非由于人、第言此、俾尔得救耳、</p>
<p>35彼乃灯、燃且明也、尔暂喜其光、</p>
<p>36然我所有之证、大于约翰者、盖父委我以成之事、即我所行者、证我为父所遣也、</p>
<p>37且遣我之父、已为我证也、尔从未闻其声、亦未见其形、</p>
<p>38不存其道于尔衷、盖其所遣者、尔不信之也、</p>
<p>39尔探索诸经、意其中有永生、而证我者即此也、</p>
<p>40然尔弗欲就我以得生、</p>
<p>41我不受荣于人、</p>
<p>42但知尔曹无上帝之爱于尔衷焉、</p>
<p>43我以我父之名而来、而尔弗纳、若他人以己名而来、尔将纳之、</p>
<p>44尔互相受荣、而不求自唯一上帝而来之荣、讵能信乎、</p>
<p>45勿意我将讼尔于父、有讼尔者、即尔所向望之摩西也、</p>
<p>46尔若信摩西、则必信我、因其所书者指我、若不信其书、讵能信我言哉、</p>

</div>
</body>
</html>
