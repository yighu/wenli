<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1先知哈巴谷所得之警示、○</p>
<p>2耶和华欤、我呼吁、尔不垂听、将至何时、我因强暴呼吁尔、尔不施援、</p>
<p>3胡为使我见奸恶、尔奚观横逆乎、残贼强暴、在于我前、怨隙争鬬、纷然并起、</p>
<p>4缘此法律废弛、公义不彰、恶者环绕义人、公义显然违反、</p>
<p>5尔其观于列邦、甚为骇异、当尔之日、我行一事、人虽告尔、尔不之信、</p>
<p>6我将兴起迦勒底人是乃残酷暴躁之邦、遍行大地、据非己之居所、</p>
<p>7彼矜严可畏、使威行鞫、悉由于己、</p>
<p>8其马疾于豹、猛于暮出之狼、骑兵奔腾、来自远方、疾飞如急食之鹰、</p>
<p>9彼之来也、为行强暴、奋勇直前、聚厥俘虏、如沙之多、</p>
<p>10藐视君王、姗笑牧伯、讥嘲保障、筑垒而下之、</p>
<p>11彼以己力为神、其冲突也、若风飘过、致干罪戾、</p>
<p>12耶和华我上帝、我圣者欤、尔非自永古而有乎、我侪必不死矣、耶和华欤、尔为行鞫而立之、磐石欤、尔为谴责而设之、</p>
<p>13尔目清洁、不视邪恶、不观横逆、尔何顾諟行诈者乎、恶人吞噬义于己者、尔何缄默乎、</p>
<p>14何使人若海鱼、若无主匍匐之物乎、</p>
<p>15敌以钩钓之、以罟捕之、以网集之、缘此欢欣喜乐、</p>
<p>16献祭于其罟、焚香于其网、因其由此所得者肥、所食者丰也、</p>
<p>17彼倾其网、恒戮列邦、而不之惜、可乎哉、</p>

</div>
</body>
</html>
