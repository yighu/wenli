<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十一章</title>
</head>
<body>
<div>
<h3>第十一章</h3>
<p>1拿玛人琐法曰、</p>
<p>2言既多、岂可不答、侈口者、岂得称义、</p>
<p>3尔之夸诩、岂能俾人缄口、尔之姗笑、岂不致愧、</p>
<p>4尔曰我道纯正、我在上帝目中为洁、</p>
<p>5愿上帝发言、启口以攻尔、</p>
<p>6示尔以智慧之奥秘、盖彼富有知识、当知上帝罚尔、较之尔罪所应受者、犹为少也、</p>
<p>7尔以考究、可测度上帝乎、尔能洞悉全能者乎、</p>
<p>8其智高于穹苍、尔能何为、深于阴府、尔有何知、</p>
<p>9其度宽于地、阔于海、</p>
<p>10彼若经过、执人而禁之、集人而鞫之、孰能御焉、</p>
<p>11盖其洞悉虚妄之人、明鉴罪恶、不待忖度、</p>
<p>12世人空空无知、生而等于野驴之子、</p>
<p>13尔若秉心正直、向上帝举手、</p>
<p>14有恶在手、即远屏之、不容不义居于尔幕、</p>
<p>15则可仰面无愧、坚立不惧、</p>
<p>16必忘尔苦、忆之如逝水、</p>
<p>17尔寿高朗、愈于日午、虽有幽暗、终如平旦、</p>
<p>18因有希冀、则帖然稳固、四周觇望、则坦然宴息、</p>
<p>19尔可偃卧、恐尔者无人、仰尔者维众、</p>
<p>20惟彼恶人、其目必盲、逃避无地、彼之所望、在绝其生、</p>

</div>
</body>
</html>
