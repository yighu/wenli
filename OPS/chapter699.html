<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第百四十七篇</title>
</head>
<body>
<div>
<h3>第百四十七篇</h3>
<p>1尔其颂美耶和华、因歌颂我上帝、为善为美、颂美乃宜兮、</p>
<p>2耶和华建耶路撒冷、集以色列驱散之民兮、</p>
<p>3痛心者医之、而裹其创兮、</p>
<p>4核厥星辰、咸命以名兮、</p>
<p>5我主为大、能力最宏、智慧无穷兮、</p>
<p>6谦卑者、耶和华扶之、作恶者、倾之于地兮、</p>
<p>7尔其讴歌、称谢耶和华、鼓琴歌颂我上帝兮、</p>
<p>8彼以云蔽天、为地备雨、使草滋长于山兮、</p>
<p>9赐食于兽、及啼噪之鸦雏兮、</p>
<p>10不喜马力、不悦人股兮、</p>
<p>11惟寅畏耶和华、仰望其慈惠者、乃其所悦兮、</p>
<p>12耶路撒冷欤、颂美耶和华、郇欤、颂美尔上帝兮、</p>
<p>13盖彼固尔门楗、锡嘏尔中子女兮、</p>
<p>14使尔境内平康、饫尔以嘉麦兮、</p>
<p>15其命宣传于地、其言颁行甚速兮、</p>
<p>16降雪如羊毛、散霜如灰尘兮、</p>
<p>17掷雹如屑、其寒孰能堪兮、</p>
<p>18降谕令其消融、使风吹之、则水流荡兮、</p>
<p>19以其道示雅各、以其典章律例、示以色列兮、</p>
<p>20至于他邦、未尝如是待之、彼之律例、他邦未之识、尔其颂美耶和华兮、</p>

</div>
</body>
</html>
