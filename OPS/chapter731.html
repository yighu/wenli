<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十九章</title>
</head>
<body>
<div>
<h3>第二十九章</h3>
<p>1屡受斥责、仍复强项、败亡必速、无术可治、</p>
<p>2义者秉权、庶民欣喜、恶人操柄、亿兆咨嗟、</p>
<p>3好智者悦父、狎妓者伤财、</p>
<p>4王秉公义、使国坚立、索贿者倾覆之、</p>
<p>5谄谀邻里、乃投网罗、以绊其足、</p>
<p>6恶人犯罪、内伏网罗、惟彼义人、欢呼喜乐、</p>
<p>7贫者构讼、义者察之、恶人乏识、不达其义、</p>
<p>8侮慢者鼓煽城邑、智慧者止息忿怒、</p>
<p>9智愚相争、智者或怒或笑、其争不息、</p>
<p>10嗜杀者憾完人、索正人之命、</p>
<p>11愚者有怒尽吐之、智者有怒抑制之、</p>
<p>12君长若听诳言、臣仆则尽奸邪、</p>
<p>13贫者暴者错处、其目皆为耶和华所烛照、</p>
<p>14王以诚鞫贫民、其国位必永立、</p>
<p>15杖责兼施益子智、放纵之子贻母羞、</p>
<p>16恶者增不法亦增、义者得见其倾覆、</p>
<p>17惩责尔子、致得绥安、亦悦尔心、</p>
<p>18若无启示、则民放恣、惟守律者有福、</p>
<p>19以言责仆无益、彼虽明晰、亦弗听从、</p>
<p>20尔见语言急躁者乎、蠢者之望、较彼犹大、</p>
<p>21人育奴仆自幼娇之、终则成为其子、</p>
<p>22易怒者启争端、暴怒者多干罪、</p>
<p>23人高傲必致卑下、心谦逊必得尊荣、</p>
<p>24与盗为侣、乃恶己命、闻令发誓、默然无言、</p>
<p>25畏人必陷罗网、惟恃耶和华者、必得安居、</p>
<p>26求王恩者多、定人之谳、由于耶和华、</p>
<p>27不公者为义人所恶、行正者为恶人所疾、</p>

</div>
</body>
</html>
