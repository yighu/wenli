<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第五十七章</title>
</head>
<body>
<div>
<h3>第五十七章</h3>
<p>1义者云亡、无人介意、仁者逝世、无人思及、善人脱于患难、</p>
<p>2彼获平康、凡躬行正直者、必安寝于其柩、○</p>
<p>3惟尔女巫之子、奸夫与妓之裔、其前而听、</p>
<p>4尔戏谑谁乎、向谁张吻吐舌、尔曹岂非悖逆之子、诡诈之裔乎、</p>
<p>5尔于茂橡绿树之下、纵厥淫欲、山谷石窟之间、杀戮子女、</p>
<p>6溪中光石、乃尔所得、为尔之业、为之灌奠、而献素祭、尔既行此、我岂能不怒乎、</p>
<p>7尔置床于高冈、陟之而献祭、</p>
<p>8门与门柱之后、立尔记志、为人裸体而登、为之展床、与之订约、且顾厥林、而恋慕之、</p>
<p>9以膏奉于摩洛、多加香品、遣使远方、而自屈辱、至入阴府、</p>
<p>10道途迢递、不免困惫、然未言无望、手复得力、故不疲乏、</p>
<p>11尔畏谁、因谁而惧、致尔诳言、不以我为念、不以此为意、尔不畏我、岂非因我历久无言乎、</p>
<p>12尔之公义、我将宣之、尔之所为、无益于汝、</p>
<p>13尔号呼之际、任尔所集者救尔、彼必为风所飘、为气所吹、惟托庇于我者、将承斯土、获我圣山为业、</p>
<p>14将有言曰、修筑道路、平之平之、在我民前、去其窒碍、○</p>
<p>15巍巍在上、永永其居、名为圣者曰、我居高而且圣之所、且与痛悔谦冲之人偕居、以苏谦冲者之神、而畅痛悔者之心、</p>
<p>16我不常争辩、不恒忿怒、恐我所造之人困惫、神性疲弊、</p>
<p>17缘其贪婪之咎、我则奋怒以击之、掩面而憾之、彼仍悖逆、任意而行、</p>
<p>18彼之行径、我见之矣、我必医之、引导之、慰藉之、并慰藉其中之忧人、</p>
<p>19耶和华曰、我造厥口之果、远者近者、愿其平康、我必医之、</p>
<p>20惟彼恶人、若汹涌之海、不能恬静、厥水拥出泥秽、</p>
<p>21我上帝曰、作恶之辈、不享平康、</p>

</div>
</body>
</html>
