<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1玛拿西支派掣签而得其地、玛拿西乃约瑟长子、玛吉乃玛拿西长子、基列之父、素为战士、故得基列、巴珊、</p>
<p>2玛拿西其余子孙、循其室家、掣签得业、其人如左、亚比以谢之裔、希勒之裔、亚斯列之裔、示剑之裔、希弗之裔、示米大之裔、此皆约瑟子玛拿西之丁男、循其室家、</p>
<p>3玛拿西玄孙、玛吉曾孙、基列孙、希弗子西罗非哈、无子有女、名玛拉、挪阿、曷拉、密迦、得撒、</p>
<p>4咸就祭司以利亚撒、及嫩之子约书亚、与诸牧伯、曰、耶和华命摩西、在兄弟中以业给我、约书亚遂遵耶和华命、以业给之、在叔伯中、</p>
<p>5除约但东之基列巴珊外、玛拿西族得业十区、</p>
<p>6盖玛拿西之女、得业于其诸子中、基列地乃属玛拿西余子、</p>
<p>7玛拿西族之界、自亚设至示剑相对之密米他、转右至隐他普亚居民之地、</p>
<p>8他普亚地、属玛拿西人、惟近其界之他普亚邑、属以法莲人、</p>
<p>9其界下至加拿溪南、玛拿西境内之邑、有属以法莲者、见十六章九节玛拿西界、沿溪北、极于海、</p>
<p>10溪南属以法莲、溪北属玛拿西、海为其界、北至亚设、东至以萨迦、</p>
<p>11玛拿西在以萨迦亚设境内、得伯善与其乡里、以伯莲与其乡里、多珥与其居民乡里、隐多珥与其居民乡里、他纳与其居民乡里、米吉多与其居民乡里、上乃三冈之邑、</p>
<p>12斯邑之民、玛拿西人不能逐之、迦南人执意居其地、</p>
<p>13迨以色列人强盛、使之服役、不尽逐之、○</p>
<p>14约瑟裔谓约书亚曰、耶和华既锡嘏于我、使为大族、何仅予我一区为业、</p>
<p>15约书亚曰、尔若为大族、以法莲山地狭小、可往比利洗利乏音地、伐木以居、</p>
<p>16约瑟裔曰、此地不足容我、而居伯善与其乡里、及耶斯列谷之迦南人、皆有铁车、</p>
<p>17约书亚谓约瑟家以法莲玛拿西人曰、尔乃大族、且有大力、不可仅有一区、</p>
<p>18山与附近之地、必悉归尔、虽为森林、可伐其木而居、迦南人虽强、而有铁车、尔必逐之、</p>

</div>
</body>
</html>
