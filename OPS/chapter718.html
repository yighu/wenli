<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十六章</title>
</head>
<body>
<div>
<h3>第十六章</h3>
<p>1心之图谋在人、言之功效、由于耶和华、</p>
<p>2人之所行、自视为洁、惟耶和华权衡其心、</p>
<p>3凡尔所为、托于耶和华、则所谋必成、</p>
<p>4耶和华所造者、俱适其用、其造恶人、为使届期受难、</p>
<p>5心骄者耶和华所恶、虽则连手、不免受刑、</p>
<p>6仁慈诚实、可以赎罪、人之远恶、在寅畏耶和华、</p>
<p>7人之所行、若耶和华悦之、则使其敌与之和、</p>
<p>8行义而少有、愈于不义而多财、</p>
<p>9人心谋其道途、惟耶和华指示其步履、</p>
<p>10神言寓于王口、听讼则无谬言、</p>
<p>11公平之衡、属耶和华、囊中之石、皆其所制、</p>
<p>12恶行为王所憎、国位以义而立、</p>
<p>13公义之词、为王所悦、正言之人、为其所爱、</p>
<p>14王怒如致死之使、惟智者必息之、</p>
<p>15王颜光霁、乃为生命、其恩有若春雨之云、</p>
<p>16得智慧愈于得金、获明哲愈于获银、</p>
<p>17正人之途远乎恶、守道之人保其生、</p>
<p>18倨傲为沦亡之先导、心骄乃陨越之前因、</p>
<p>19中心谦卑、与贫者同处、胜于与骄人分赃、</p>
<p>20守道者获益、恃耶和华者有福、</p>
<p>21心慧者谓之通明、甘言增人学问、</p>
<p>22明哲乃生命之源、蒙昧即愚人之罚、</p>
<p>23智者之心训其口、增其唇之才、</p>
<p>24良言如蜂房、甘于心、畅于骨、</p>
<p>25有一道焉、人以为正、终为死亡之路、</p>
<p>26劳力者、其欲助之、其口迫之、</p>
<p>27匪徒图谋毒害、口如烈火、</p>
<p>28乖戾者播争端、谗毁者间密友、</p>
<p>29强暴之人、诱惑邻里、引入不善之途、</p>
<p>30合眸者图乖僻、闭唇者成邪恶、</p>
<p>31皓首为荣冕、行善道则获之、</p>
<p>32忍怒者愈于勇士、制心者愈于克城、</p>
<p>33签置膝上、定事在耶和华、</p>

</div>
</body>
</html>
