<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1惟尔所言、宜符正教、</p>
<p>2使耆老节制、庄重、贞正、于信爱忍而无疚焉、</p>
<p>3使老妇之举止端肃、毋谗毁、毋役于酒、以善训人、</p>
<p>4俾迪少妇爱夫爱子、</p>
<p>5贞正、清洁、善良、操作于家、服从其夫、以免上帝之道见谤、</p>
<p>6幼男亦当劝以贞正、</p>
<p>7尔凡事自表为善行之模楷、其施教也、无邪而严重、</p>
<p>8言正无可咎责、使违逆者自愧、末由以恶议我侪、</p>
<p>9劝仆服其主、凡事悦之、毋抵捂、</p>
<p>10毋私取、惟表其忠、俾凡事修明我救者上帝之道、</p>
<p>11盖上帝救济万人之恩已显、</p>
<p>12教我侪弃绝不虔、与世俗之欲、而以贞正、公义、敬虔、度日于今世、</p>
<p>13仰慕有福之望、及皇矣上帝、我救者基督耶稣之荣显著、</p>
<p>14彼为我侪捐己、赎我出诸不法、且洁其民以为己业、乃热衷于善者也、</p>
<p>15凡此、尔宜言之劝之、以诸权督责之、勿为人轻视焉、</p>

</div>
</body>
</html>
