<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第六章</title>
</head>
<body>
<div>
<h3>第六章</h3>
<p>1我于日下见有一患、为重负于人、</p>
<p>2有人焉、上帝赐之资财、富有尊荣、致其心之所欲、一无所缺、惟上帝使不得享、而他人享之、斯为虚空、亦为剧病、</p>
<p>3人苟生百子、享寿高、历年久、而心不得享福、身不获安葬、我谓未盈期而生者、较彼尤愈、</p>
<p>4以其虚而来、暗而去、厥名掩于幽暗、</p>
<p>5未睹日光、无有知觉、较为安泰也、</p>
<p>6其人生存、虽历千年而倍之、未尝享福、其终非同归一所乎、</p>
<p>7人之勤劳、皆为其口、而不能餍其欲、</p>
<p>8智者较愚者有何愈、贫者较达者有何愈、</p>
<p>9目之睹、胜于欲之纵、斯亦虚空、乃为捕风、○</p>
<p>10既有之人、早命以名、知其为人、不能与强于己者争、</p>
<p>11增虚之事既多、于人有何益哉、</p>
<p>12人之毕生、虚度之日如影、何者有益于彼、孰其知之、逝世之后、日下将有何事、孰能告之、</p>

</div>
</body>
</html>
