<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1亚撒子约沙法嗣位、自强、以御以色列族、</p>
<p>2驻兵于犹大之坚城、置戍于犹大地、及其父亚撒所得以法莲之邑、</p>
<p>3耶和华偕之、缘循厥祖大卫始初之道、不求巴力、</p>
<p>4惟求其父之上帝、遵其诫命、不效以色列人所行、</p>
<p>5缘此、耶和华巩固其国、犹大人咸进贡、富有货财、大得尊荣、</p>
<p>6奋志行耶和华之道、且除犹大之崇邱与木偶、</p>
<p>7在位三年、遣其牧伯便亥伊勒、俄巴底、撒迦利雅、拿坦业、米该亚、往犹大诸邑训民、</p>
<p>8并遣利未人示玛雅、尼探雅、西巴第雅、亚撒黑、示米拉末、约拿单、亚多尼雅、多比雅、驼巴多尼雅、又有祭司以利沙玛、约兰偕之、</p>
<p>9众乃携耶和华律书、巡行犹大诸邑训民、</p>
<p>10耶和华使犹大四周之国畏惧、不与约沙法战、</p>
<p>11非利士人有献物贡银于约沙法、亚拉伯人献牡绵羊七千七百、牡山羊七千七百、</p>
<p>12约沙法日渐强大、在犹大建保障、及府库之邑、</p>
<p>13在犹大各城多有工作、在耶路撒冷有英武之士、</p>
<p>14循其宗族、其数如左、犹大之千夫长、押拿为首、率勇士三十万、</p>
<p>15其次、军长约哈难、率二十八万、</p>
<p>16其次、细基利子亚玛斯雅、乐献己于耶和华、率勇士二十万、</p>
<p>17便雅悯有勇士以利雅大、率执弓持干者二十万、</p>
<p>18其次、约萨拔、率备战者十八万、</p>
<p>19斯众皆役事于王、此外、王又置人于犹大之坚城、</p>

</div>
</body>
</html>
