<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十六章</title>
</head>
<body>
<div>
<h3>第十六章</h3>
<p>1我荐我姊妹非比于尔、乃坚革哩会之役事、</p>
<p>2尔当缘主纳之、如圣徒所宜、有所需于尔、则助之、盖彼素辅多人、亦辅我也、○</p>
<p>3问安于百基拉、亚居拉、宗基督耶稣与我同劳者、</p>
<p>4曾为我命、以颈冒刃、不第我谢之、异邦之诸会亦然、并问安于在其家中之会、</p>
<p>5问安于我爱友以拜尼土、乃亚西亚荐于基督初实之果、</p>
<p>6问安于马利亚、为尔多劳者、</p>
<p>7问安于我亲戚安多尼古、犹尼亚、曾与我同囚、其名见称于使徒、且先我宗基督者、</p>
<p>8问安于暗伯利、宗主为我爱友者、</p>
<p>9问安于耳巴奴、宗基督与我同劳者、并我爱友士大古、</p>
<p>10问安于亚比利、宗基督而经试验者、问安于亚利多布之家属、</p>
<p>11问安于我亲戚希罗天、问安于拿其数家中之宗主者、</p>
<p>12问安于土非拿氏、土富撒氏、宗主服劳者、问安于爱友彼息氏、宗主多劳者、</p>
<p>13问安于鲁孚、宗主见选者、并其母、亦我母也、</p>
<p>14问安于亚逊其土、弗勒干、黑米、八罗巴、黑马、及同在之诸兄弟、</p>
<p>15问安于非罗罗古、犹利亚、尼利亚、与其姊妹、及阿林巴、并偕彼之众圣徒、</p>
<p>16尔当互相问安、接吻惟圣、基督诸会问安于尔曹、○</p>
<p>17兄弟乎、我求尔、凡启分争、置机槛、异乎尔所学之道者、宜慎而避之、</p>
<p>18盖如是者、不事我主基督、惟事口腹、以巧言媚语、诱惑诚朴者之心、</p>
<p>19夫尔之顺服、声闻于众、故我缘尔而喜、愿尔于善则智、于恶则愚、</p>
<p>20赐平康之上帝、将速践撒但于尔足下、愿我主耶稣基督之恩偕尔众、○</p>
<p>21与我同劳者提摩太、及我亲戚路求、耶孙、所西巴德问尔安、</p>
<p>22笔此书者德丢、宗主问尔安、</p>
<p>23我及全会所主之该犹问尔安、</p>
<p>24邑之司库以拉都、及兄弟括土问尔安、○</p>
<p>25惟上帝能坚尔众、依我福音、及所宣之耶稣基督、并依所启示之奥秘、即自永古存于静默中者、</p>
<p>26今依永有上帝之命、藉诸先知之书昭著、以示万国、俾其因信而服、</p>
<p>27愿由耶稣基督、归荣于唯一睿智之上帝、永世靡暨、阿们、</p>

</div>
</body>
</html>
