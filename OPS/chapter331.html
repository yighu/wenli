<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十一章</title>
</head>
<body>
<div>
<h3>第十一章</h3>
<p>1亚扪人拿辖上、建营以攻基列雅比、雅比人谓拿辖曰、与我立约、我则事尔、</p>
<p>2拿辖曰、与尔立约、必有所凭、即抉尔众右目、以辱以色列众、</p>
<p>3雅此长老曰、予我七日之限、俾我遣使至以色列四境、如无援者、我则出降、</p>
<p>4使者至扫罗所居之基比亚、以此告民、民咸举声号哭、</p>
<p>5扫罗自田驱牛而归、问曰、民遭何事而哭、众以雅比人之言告之、</p>
<p>6扫罗闻之、大感于上帝之神、怒甚、</p>
<p>7取牛一双脔之、遣使遍送于以色列四境、曰、不出而从扫罗撒母耳者、待其牛亦若是、耶和华使民恐惧、乃咸出、如一人焉、</p>
<p>8扫罗在比色核其数、以色列人三十万、犹大人三万、</p>
<p>9遂语使者曰、告基列雅比人云、明日亭午、尔必得援、使者反告、雅比人悦、</p>
<p>10谓拿辖曰、明日我将出降、可从所欲以待我、</p>
<p>11翌日、扫罗分民为三队、晨更时、入亚扪营击之、迨及亭午、存者四散、无二人在一处者、</p>
<p>12民谓撒母耳曰、言扫罗焉能治我者谁乎、当携之至、我致之死、</p>
<p>13扫罗曰、今日耶和华于以色列中施行拯救、一人亦不可杀、○</p>
<p>14撒母耳谓民曰、我侪其往吉甲、在彼复建其国、</p>
<p>15众民遂往吉甲、于耶和华前、立扫罗为王、献酬恩祭于耶和华、扫罗与以色列众、欣喜不胜、</p>

</div>
</body>
</html>
