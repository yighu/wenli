<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十五章</title>
</head>
<body>
<div>
<h3>第二十五章</h3>
<p>1此亦所罗门之箴言、犹大王希西家之臣所录者、</p>
<p>2秘密其事、乃上帝之荣、鉴察其事、乃君王之荣、</p>
<p>3天高地厚、王心莫测、</p>
<p>4去银之滓、则锻链者可以制器、</p>
<p>5去王前之恶人、其位乃以义而立、</p>
<p>6勿自夸于王前、勿立于大人之位、</p>
<p>7宁有人曰、请尔上升、勿于所觐之君前、令尔下退、</p>
<p>8勿遽出与人争、免致终受其辱、罔知所措、</p>
<p>9与邻争讼、当与其人辩之、勿泄人之秘事、</p>
<p>10恐听者詈尔、遗臭难脱、</p>
<p>11言语适宜、如金果在于银网、</p>
<p>12智者斥责、于顺受之耳、如金制耳环、与精金物饰、</p>
<p>13忠诚之使、俾遣之者心神清爽、如穑时雨雪之凉、</p>
<p>14妄诩馈遗、如有风云而无雨、</p>
<p>15恒忍可以劝君、柔舌能以折骨、</p>
<p>16尔得蜜乎、当如量而食、恐过饱而哇之、</p>
<p>17尔足勿数入邻家、恐其厌尔恶尔、</p>
<p>18妄证以陷邻者、乃槌、乃刃、乃利矢、</p>
<p>19遭难而恃不忠之人、如特破折之齿、错节之足、</p>
<p>20向忧心者讴歌、如寒时解衣、咸上倾醋、</p>
<p>21敌饥则食以饼、渴则饮以水、</p>
<p>22是乃以爇炭积厥首、耶和华必赏赉尔、</p>
<p>23北风致阴雨、谗古致怒容、</p>
<p>24宁处屋顶之隅、勿与悍妇共居广厦、</p>
<p>25嘉音来自远方、如冷水于渴者、</p>
<p>26义人为恶人而却退、如泉浑井浊、</p>
<p>27多食蜜乃非善、自求荣乃可憎、</p>
<p>28人不制心、如城毁而无垣、</p>

</div>
</body>
</html>
