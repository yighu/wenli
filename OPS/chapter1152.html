<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1我谓嗣子虽为全业之主、童蒙时无异于仆、</p>
<p>2服于保傅及家宰、待父所定之期、</p>
<p>3我侪童蒙时、亦役于斯世之小学、</p>
<p>4届期、上帝遣其子、由女而生、在于律下、</p>
<p>5以赎律下之人、使我侪得为子之分、</p>
<p>6既为子、上帝遣厥子之神、入我侪之心、呼曰、阿爸父也、</p>
<p>7如是、尔不复为仆、乃为子也、既为子、则由上帝而为嗣矣、○</p>
<p>8昔尔不识上帝、役于本非神者、</p>
<p>9今既知之、更为上帝所知、何反向劣弱空乏之小学、复欲为之役乎、</p>
<p>10尔乃守日月节年、</p>
<p>11我为尔惧、恐我为尔徒劳矣、○</p>
<p>12兄弟乎、我求尔如我、盖我已如尔、尔未尝枉我、</p>
<p>13尔知我昔以形躯之弱、宣福音于尔、</p>
<p>14且我形躯有所试尔、而尔不之嫌、不之弃、乃接我如上帝之使、如基督耶稣、</p>
<p>15尔当时之禧庆安在、我为尔证、若能为之、即抉目予我、亦所愿也、</p>
<p>16然则我以真理告尔、反成仇乎、</p>
<p>17夫彼为尔热衷、非善也、乃欲间尔、使尔为彼热衷、</p>
<p>18凡于善事而热衷、斯为善、不独我与尔同在时也、</p>
<p>19小子乎、我复为尔劬劳、待基督成形于尔衷、</p>
<p>20今我欲偕尔而易我言、盖我为尔游移也、○</p>
<p>21尔愿服律者其告我、尔不闻律乎、</p>
<p>22记有之、亚伯拉罕有二子、一婢出、一自由者出、</p>
<p>23婢所出者、依形躯而生、自由所出者、乃由应许、</p>
<p>24斯为寓言、盖二女乃二约、一出自西乃山、所生者为仆、夏甲是也、</p>
<p>25夫夏甲者、乃亚拉伯之西乃山、犹今之耶路撒冷也、盖彼与其诸子为仆、</p>
<p>26惟在上之耶路撒冷乃自由、我众之母也、</p>
<p>27记有之、不妊不产者宜喜乐、未劬劳者宜欢呼、盖茕独者较有夫者、子更多也、</p>
<p>28兄弟乎、我侪如以撒、因应许而为子、</p>
<p>29昔依形躯而生者、窘逐依圣神而生者、今亦如是、</p>
<p>30然经云何、曰、逐婢及其子、盖婢之子、不得与自由者之子共嗣业也、</p>
<p>31兄弟乎、我侪非婢之子、乃自由者之子也、</p>

</div>
</body>
</html>
