<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十二章</title>
</head>
<body>
<div>
<h3>第十二章</h3>
<p>1斯时也、护卫尔民之大君米迦勒将兴、亦有大难、自有国以来、迄于是日、未之有也、其时尔民之中、凡名录于册者、必蒙拯救、</p>
<p>2长眠于尘土者、多有复醒、得永生者有之、蒙羞而受永辱者有之、</p>
<p>3智者辉煌、若穹苍之光耀、使多人归义者、若星宿之明朗、永久弗替、</p>
<p>4但以理欤、尔其封此言、钤此书、以待末期、将有多人往来、世人增其识见、○</p>
<p>5我但以理视之、见又有二使、一立河之此岸、一立河之彼岸、</p>
<p>6其一问河上衣枲衣者曰、此奇异之事、何时始毕、</p>
<p>7我闻河上衣枲衣者、向天举左右手、指永生者而誓曰、必历一载二载半载、迨摧圣民之权已尽、则诸事毕焉、</p>
<p>8我闻而不悟、则曰、我主欤、此事之终局若何、</p>
<p>9曰、但以理欤、尔其往哉、因斯言封而钤之、以俟末期、</p>
<p>10将有多人自洁而白、以得试链、惟恶人仍行恶、恶者不悟此、智者则悟焉、</p>
<p>11自去日献之祭、置残贼可恶之物时、必历一千二百九十日、</p>
<p>12凡待至一千三百三十五日者、其人福矣、</p>
<p>13尔其往哉、以待终期、尔将安息、末日既届、立于尔业、</p>

</div>
</body>
</html>
