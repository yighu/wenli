<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1耶和华谕摩西曰、</p>
<p>2告以色列族云、如有人误干耶和华之命、为所不当为、</p>
<p>3如受膏之祭司干罪、贻害于民、则必缘其所犯之罪、取纯全之牡犊、献于耶和华、为赎罪之祭、</p>
<p>4牵犊至会幕门、按手其首、宰于耶和华前、</p>
<p>5受膏之祭司、当取犊血入会幕、</p>
<p>6染指其中、在耶和华前、对圣所之?而洒者七、</p>
<p>7复取血少许、衅于会幕内耶和华前香坛之角、倾余血于会幕门祭坛之基、</p>
<p>8取赎罪犊之脂、即盖脏及肠间之脂、</p>
<p>9腰间二肾与其脂、及肝网、宜悉取之、</p>
<p>10如献牛为酬恩之祭、而取其脂然、祭司焚之于坛、</p>
<p>11犊之皮肉首腿、与脏及矢、</p>
<p>12全体携出营外、至洁清之地、弃灰之所、置于柴、爇以火、弃灰焚犊、必在一处、○</p>
<p>13如以色列会众误干耶和华之命、为所不当为、以取罪戾、而不自知、</p>
<p>14厥罪既显、会众必献牡犊、为赎罪之祭、牵至会幕、</p>
<p>15会之长老、必于耶和华前、按手其首而宰之、</p>
<p>16受膏之祭司、当取犊血入会幕、</p>
<p>17染指其中、在耶和华前、对?而洒者七、</p>
<p>18复取血少许、衅于会幕内耶和华前香坛之角、倾余血于会幕门祭坛之基、</p>
<p>19悉取其脂、焚之于坛、</p>
<p>20如献犊为赎罪之祭然、如是祭司为之赎罪、乃蒙赦宥、</p>
<p>21携犊营外、爇之以火、如前所焚之犊然、此会众赎罪之祭也、○</p>
<p>22如民长误干其上帝耶和华之命、为所不当为、以取罪戾、</p>
<p>23自知其过、必献牡山羊、纯全无疵、</p>
<p>24按手其首、宰于耶和华前、在宰燔祭牺牲之处、此赎罪之祭也、</p>
<p>25祭司必以指取血、衅于祭坛之角、倾余血于坛基、</p>
<p>26焚脂于坛、如焚酬恩祭牲之脂然、如是祭司为之赎罪、乃蒙赦宥、○</p>
<p>27如有庶民误干耶和华之命、为所不当为、以取罪戾、</p>
<p>28自知其过、必缘所犯、献牝山羊、纯全无疵、为赎罪之祭、</p>
<p>29按手其首、宰于燔祭之所、</p>
<p>30祭司必以指取血、衅于祭坛之角、倾余血于坛基、</p>
<p>31悉取其脂、如取酬恩祭牲之脂然、祭司焚之于坛、以为馨香、奉于耶和华、如是祭司为之赎罪、乃蒙赦宥、○</p>
<p>32如献绵羊之羔、为赎罪之祭、必取牝者、纯全无疵、</p>
<p>33按手其首、宰于燔祭之所、为赎罪之祭、</p>
<p>34祭司必以指取血、衅于祭坛之角、倾余血于坛基、</p>
<p>35悉取其脂、如取酬恩祭牲之脂然、祭司焚之于坛、在耶和华火祭之上、如是祭司为之赎罪、乃蒙赦宥、</p>

</div>
</body>
</html>
