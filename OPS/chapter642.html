<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八十篇</title>
</head>
<body>
<div>
<h3>第八十篇</h3>
<p>亚萨之诗使伶长歌之调用百合花之证○</p>
<p>1引约瑟如群羊、以色列之牧者欤、尚其倾听、坐基路伯上者、著其辉光兮、</p>
<p>2在以法莲便雅悯玛拿西前、其奋尔力、来救我兮、</p>
<p>3上帝欤、使我回转、显尔容光、我则获救兮、○</p>
<p>4万军之上帝耶和华欤、怒视尔民之祈、将至何时乎、</p>
<p>5尔以泪为粮而食之、以巨量之泪饮之兮、</p>
<p>6使邻邦为我而争、我敌相笑兮、</p>
<p>7万军之上帝欤、使我回转、显尔容光、我则获救兮、○</p>
<p>8昔尔携葡萄出埃及、逐异邦而植之、</p>
<p>9为之四周备地、蟠根甚深、蔓延遍地兮、</p>
<p>10其影蔽山、其枝如上帝之香柏兮、</p>
<p>11枝延及海、条至大河兮、</p>
<p>12尔何毁其垣、任路人摘之、</p>
<p>13林彘毁之、野兽啮之兮、</p>
<p>14万军之上帝欤、求尔回转、自天垂鉴、眷顾此树兮、</p>
<p>15保尔右手所植之株、为己所固之枝兮、</p>
<p>16今则被焚见伐、因尔怒容之责、至于灭亡兮、</p>
<p>17尔之右手所成全、为己所固之人子、愿尔扶之以手兮、</p>
<p>18我则不违离尔、求尔苏我、我则呼吁尔名兮、</p>
<p>19万军之上帝耶和华欤、使我回转、显尔容光、我则获救兮、</p>

</div>
</body>
</html>
