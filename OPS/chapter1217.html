<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1爱友乎、我今以此后书遗尔、俱激励尔诚心、俾尔记忆、</p>
<p>2即念夫圣先知往昔之言、及主救者藉尔之使徒所命、</p>
<p>3首焉者、宜知季世将有戏谑者出而戏谑、从己欲而行、</p>
<p>4谓降临之许安在、自列祖寝后、万物与初创时无异、</p>
<p>5彼甘忘太古以上帝命而有诸天、及地自水而出、以水而结、</p>
<p>6故当时之世、为水泛滥而没、</p>
<p>7但今之天地、以是命而存以待火、留至恶人受鞫沦亡之日也、○</p>
<p>8爱友乎、勿忘斯事、在主一日犹千年、千年犹一日、</p>
<p>9主不延缓其所许、若有视为延缓者、是乃宽忍尔曹、不欲一人沦亡、惟欲人皆改悔、</p>
<p>10然主日将至、如盗然、是日诸天訇然而逝、体质俱为烈火所化、地与其间之造作尽爇焉、</p>
<p>11诸物既将如是消灭、则尔曹之为人、当如何清洁敬虔哉、</p>
<p>12企慕上帝之日至、诸天因而焚毁、有体质者、悉以烈火销镕之、</p>
<p>13我侪依其所许、希望新天新地、义寓其中焉、○</p>
<p>14爱友乎、尔既望此、则宜殷勤、俾获平康、无玷无疵于其前、</p>
<p>15且视我主之宽忍为拯救、如我侪所爱之兄弟保罗、依所赋之智、尝以书遗尔、</p>
<p>16彼之诸书亦论及此、中有难明者、而不学不固之辈强解之、于他经亦然、乃自取沦亡也、○</p>
<p>17爱友乎、既豫知之、则宜谨慎、免为恶者之谬所诱、失尔坚也、</p>
<p>18惟宜增益于恩、及识夫我主救者耶稣基督、愿荣归之、自今以至永世、阿们、</p>

</div>
</body>
</html>
