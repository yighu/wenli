<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十二章</title>
</head>
<body>
<div>
<h3>第十二章</h3>
<p>1悦劝惩者、乃悦知识、恶斥责者、是为愚蠢、</p>
<p>2行善者、耶和华必锡以恩、谋恶者、必定其罪、</p>
<p>3人恃其恶、不能坚立、义者之根、永不动移、</p>
<p>4淑善之女、为夫首之冠冕、启羞之女、如夫骨之腐朽、</p>
<p>5义人之思维公平、恶人之计谋诡诈、</p>
<p>6恶者所言、无非潜伏流血、正人之口、必救其人、</p>
<p>7恶人倾覆、归于乌有、义者之家、恒久存立、</p>
<p>8循人智慧而加揄扬、惟心乖者、则受蔑视、</p>
<p>9居卑而有役、愈于自大而乏食、</p>
<p>10义人恤其牲畜之命、惟恶者之仁慈、无非残忍、</p>
<p>11力其田者足食、从虚浮者无知、</p>
<p>12恶人罔利、恶人欲得其网、义者之根、自结其实、</p>
<p>13恶者网于口过、义者脱于患难、</p>
<p>14人因口果而饱以福、依手所为而得其报、</p>
<p>15愚者视己之途为正、智者惟人之训是听、</p>
<p>16愚者有怒即见、智者受辱隐忍、</p>
<p>17言诚者著公义、伪证者显奸欺、</p>
<p>18浮躁之言、如锋刃之刺、智者之舌、有疗疾之能、</p>
<p>19言诚必永立、言诳只须臾、</p>
<p>20谋恶者心存诡谲、劝和者必得喜乐、</p>
<p>21义者不遘祸、恶者有余殃、</p>
<p>22言诳之口、为耶和华所恶、践实之人、为其所悦、</p>
<p>23哲人隐藏其智、蠢者心播其愚、</p>
<p>24勤者手操其柄、惰者必服厥役、</p>
<p>25人心怀忧则抑郁、惟闻善言则欢娱、</p>
<p>26义者为邻先导、恶者所行、使之迷途、</p>
<p>27惰者不燔所猎、勤者所宝维勤、</p>
<p>28义路有生命、其途无死亡、</p>

</div>
</body>
</html>
