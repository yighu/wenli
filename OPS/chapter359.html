<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八章</title>
</head>
<body>
<div>
<h3>第八章</h3>
<p>1厥后、大卫击非利士人服之、夺京都之权于其手、</p>
<p>2又击摩押、使其人伏地、以绳量度、杀戮者二绳之长、生存者一绳有奇、摩押人遂服役于大卫、而纳贡焉、</p>
<p>3琐巴王利合子哈大底谢、往河欲恢复其权时、大卫击之、</p>
<p>4虏其骑兵一千七百、步卒二万、御车之马、则断其筋、惟存百乘之马、</p>
<p>5大马色之亚兰人、来助琐巴王哈大底谢、大卫击杀其人二万二千、</p>
<p>6大卫置戍于大马色之亚兰、亚兰人遂服役于大卫、而纳贡焉、大卫无论何往、耶和华使之获胜、</p>
<p>7大卫夺哈大底谢臣仆之金盾、携至耶路撒冷、</p>
<p>8又自属哈大底谢之比他比罗他二邑、取铜甚多、</p>
<p>9 10哈大底谢屡与哈马王陀以战、陀以闻大卫击败哈大底谢全军、遂遣子约兰见大卫王问安、为之祝嘏、约兰携金银铜诸器、</p>
<p>11大卫王区别此物、献于耶和华、与曩昔所献降国之金银同、</p>
<p>12即自亚兰、摩押、亚扪、非利士、亚玛力诸族、及琐巴王利合子哈大底谢所获之物、</p>
<p>13大卫于盐谷、击杀亚兰人一万八千而归、得其名誉、</p>
<p>14置戍于以东全国、以东人咸服役于大卫、大卫无论何往、耶和华使之获胜、○</p>
<p>15大卫为以色列全族之王、为其民众施行公义、</p>
<p>16洗鲁雅子约押为军长、亚希律子约沙法为史官、</p>
<p>17亚希突子撒督、与亚比亚他子亚希米勒为祭司、西莱雅为缮写、</p>
<p>18耶何耶大子比拿雅统辖基利提人、比利提人、大卫众子为相、</p>

</div>
</body>
</html>
