<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十五章</title>
</head>
<body>
<div>
<h3>第三十五章</h3>
<p>1以利户又曰、</p>
<p>2尔以为有理、自谓我之义、愈于上帝之义乎、</p>
<p>3致云、我何所得、较之干罪、何所益乎、</p>
<p>4我将答尔、及尔同侣、</p>
<p>5试观诸天、瞻视高于尔之穹苍、</p>
<p>6如尔干罪、与上帝何涉、尔罪增多、与上帝何与、</p>
<p>7如尔为义、于彼何加、彼于尔手何所得乎、</p>
<p>8尔恶或损同类、尔义或利世人、</p>
<p>9人因多虐而呼号、缘强者之臂而呼救、</p>
<p>10惟无人云、造我之上帝、赐人夜歌者安在、</p>
<p>11其教我侪、使胜于地上之兽、俾智于空中之鸟、</p>
<p>12人因恶者之骄侈而呼吁、而莫之应、</p>
<p>13虚诞之呼吁、上帝诚不之听、全能者不之顾、</p>
<p>14况尔乎、尔乃曰、不得见之、我之事理在其前、惟俟之而已、</p>
<p>15今因上帝未加以怒、不甚介意于傲慢、</p>
<p>16故约伯空启厥口、多发无知之言、</p>

</div>
</body>
</html>
