<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十一章</title>
</head>
<body>
<div>
<h3>第二十一章</h3>
<p>1王之心志、在耶和华掌握、如沟洫之水、随意运转之、</p>
<p>2人之所行、自视为正、惟耶和华权衡人心、</p>
<p>3行义秉公、耶和华所悦纳、愈于献祭、</p>
<p>4目高心傲、恶人昌炽、俱为罪戾、</p>
<p>5勤者之思维、足致丰裕、急躁者、乃急贫穷、</p>
<p>6以诡词得财、如追浮气、适以取死、</p>
<p>7恶者不行义、其暴戾必覆之、</p>
<p>8负罪者之路邪曲、清洁者之行正直、</p>
<p>9宁处屋顶之隅、勿与悍妇共居广厦、</p>
<p>10恶者幸人之灾、邻里罔沾其惠、</p>
<p>11侮慢者受刑、则拙人为睿、智慧者受训、则知识愈增、</p>
<p>12恶人之家、义者度之、知其必覆而亡、</p>
<p>13贫者呼吁、塞耳弗闻、则己呼吁、亦莫之听、</p>
<p>14暗中投赠、气愤胥平、馈遗入怀、烈怒以息、</p>
<p>15秉公而行、于义人为喜乐、于恶人为败坏、</p>
<p>16迷失通达之途、必居幽魂之会、</p>
<p>17好宴乐者、必为穷乏、好酒膏者、不致富饶、</p>
<p>18恶者为义者之赎、奸者为正者之代、</p>
<p>19宁处旷野、不与好争烦懑之妇偕居、</p>
<p>20智者之家、藏宝与膏、蠢者吞噬所有、</p>
<p>21追求仁义者、则得生命、公义尊荣、</p>
<p>22智者登勇士之城、败其所恃之势、</p>
<p>23守口舌者、保生免害、</p>
<p>24骄矜者名曰侮慢、惟恃狂傲而妄行、</p>
<p>25惰者手不操作、为其愿欲所杀、</p>
<p>26有人终日贪求、义者施舍不吝、</p>
<p>27恶者之祭为可憎、况以恶意献之乎、</p>
<p>28妄证者必败、据所闻而证之者、其言恒存、</p>
<p>29恶者厚其颜、正人定其行、</p>
<p>30智慧明哲谋略、无有能敌耶和华者、</p>
<p>31备马待战、惟获胜在于耶和华、</p>

</div>
</body>
</html>
