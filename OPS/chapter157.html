<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四十章</title>
</head>
<body>
<div>
<h3>第四十章</h3>
<p>1耶和华谕摩西曰、</p>
<p>2正月朔、宜建会幕、</p>
<p>3以法匮置其中、垂?以蔽之、</p>
<p>4舁几入幕、陈其所有、舁灯台入、而燃其灯、</p>
<p>5以金香坛置法匮前、垂?于幕门、</p>
<p>6置燔祭坛于幕门前、</p>
<p>7置浴盘于幕坛间、盛水其中、</p>
<p>8四周立帷、垂?于院门、</p>
<p>9以膏膏幕、及内所有、洁幕与器、区别为圣、</p>
<p>10膏燔祭坛与诸器、区别其坛、使为至圣、</p>
<p>11膏浴盘与其座、区别为圣、</p>
<p>12携亚伦及其子至会幕门、濯之以水、</p>
<p>13以圣服衣亚伦、沐之以膏、区别为圣、俾任祭司职、以奉事我、</p>
<p>14又携其子、以衣衣之、</p>
<p>15膏之如父、俾任祭司职、以奉事我、彼既受膏、则永为祭司、历世弗替、</p>
<p>16摩西悉遵耶和华所命而行、○</p>
<p>17二年正月朔、幕始建、</p>
<p>18摩西建幕、置座竖板、贯楗立柱、</p>
<p>19张帷于幕上、覆之以帱、循耶和华所谕摩西之命、</p>
<p>20以法版置之匮中、贯杠于旁、置施恩座于上、</p>
<p>21舁匮入幕、垂?以蔽之、循耶和华所谕摩西之命、</p>
<p>22幕中?外、北向设几、</p>
<p>23陈饼其上、在耶和华前、循耶和华所谕摩西之命、</p>
<p>24南向置灯台、与几相对、</p>
<p>25燃灯于耶和华前、循耶和华所谕摩西之命、</p>
<p>26置金坛于幕中?前、</p>
<p>27上焚芳品之香、循耶和华所谕摩西之命、</p>
<p>28垂?于幕门、</p>
<p>29置燔祭坛于幕门、上献燔祭与素祭、循耶和华所谕摩西之命、</p>
<p>30置浴盘于幕坛间、盛水以濯、</p>
<p>31摩西与亚伦及其子、盥手濯足、</p>
<p>32或入会幕、或近祭坛、则必洗涤、循耶和华所谕摩西之命、</p>
<p>33幕与坛四周施院帷、垂?于院门、于是摩西竣厥工、○</p>
<p>34时、云覆会幕、耶和华之荣光盈其中、</p>
<p>35摩西不能入会幕、因云止其上、耶和华之荣光充之也、</p>
<p>36云由会幕上升、以色列人启行前往、</p>
<p>37云不升、则不行、以待云升、</p>
<p>38昼则耶和华之云在幕上、夜则云中有火光、以色列人于其所行之途、悉目击焉、</p>

</div>
</body>
</html>
