<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1以色列人欤、其听耶和华言、耶和华与斯土居民争辩、因其境内无诚实、无仁慈、无识上帝之知识、</p>
<p>2惟妄誓、失信、杀戮、偷盗、奸淫、残暴是行、叠流人血、</p>
<p>3故斯士愁惨、居民野兽、飞鸟衰残、海鱼被取、</p>
<p>4但人勿相争、勿相责、盖尔民如与祭司争者然、</p>
<p>5尔必踬于昼、先知偕尔踬于夜、我将灭绝尔母、</p>
<p>6我民缘无知而见灭、尔弃知识、我亦弃尔、不容为我祭司、尔忘尔上帝法律、我亦忘尔子、</p>
<p>7彼愈繁衍、愈获罪于我、我将变其荣为辱、</p>
<p>8彼食我民赎罪之祭、志于民之愆尤、</p>
<p>9民如何、祭司亦将如何、我必因其所行而罚之、依其所为以报之、</p>
<p>10彼将食而不饱、淫而不育、因其弃耶和华、而不从之、</p>
<p>11淫行陈酒新酿、乃夺人心、</p>
<p>12我民咨询于木、藉杖示之、彼为淫心所迷、徇欲离其上帝之制、</p>
<p>13献祭于山巅、焚香于冈峦、在橡杨栗之下、缘其荫美、故尔女行奸、尔媳宣淫、</p>
<p>14尔女行奸、尔媳宣淫、我不罚之、缘尔转就妓女、而偕淫妇献祭、无知之民、必致倾覆、</p>
<p>15以色列欤、尔虽行淫、犹大不可干罪、勿至吉甲、勿往伯亚文、勿指维生之耶和华而誓、</p>
<p>16盖以色列倔强、若桀骜之牝犊、今耶和华岂牧之、如牧羔羊于广处乎、</p>
<p>17以法莲好合偶像、可姑听之、</p>
<p>18彼纵饮既毕、则行淫不已、牧伯悦乎耻辱、</p>
<p>19风翼卷之、彼因所献之祭、必蒙羞耻、</p>

</div>
</body>
</html>
