<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1尔提撕彼众、当服有位有权者而顺从之、以备诸善、</p>
<p>2勿讪谤、勿争竞、惟温和以表谦柔于众、</p>
<p>3盖我侪素亦无知、悖逆、迷惑、役于情欲佚乐、以狠毒媢嫉度日、见恶于人、亦彼此相恶、</p>
<p>4然我救者上帝之慈惠、及其仁爱显著时、则救我侪、</p>
<p>5非因我行义之功、乃依其矜恤、以重生之盥濯、与圣神之复新、</p>
<p>6即上帝由我救者耶稣基督、厚注于我侪者、</p>
<p>7俾得以其恩而见义、且依永生之望、成为嗣子、</p>
<p>8诚哉是言、我欲尔于斯事力言之、使信上帝者慎务善工、斯为美、有益于人也、</p>
<p>9惟远愚诘、谱系、争辩、及由律之竞端、以其无益而虚妄也、</p>
<p>10彼树党者、既警之一而再、则摈弃之、</p>
<p>11盖知若人乖离干罪、乃自定拟也、○</p>
<p>12迨我遣亚提马、或推基古就尔、尔务当至尼哥波立就我、缘我定意在彼度冬、</p>
<p>13律师西纳与亚波罗、尔宜殷勤馈赆、使无匮乏、</p>
<p>14凡我同人、宜学善工、以资所需、免不结实、</p>
<p>15偕我者皆问尔安、问在道中爱我者安、愿恩偕尔曹焉、</p>

</div>
</body>
</html>
