<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十篇</title>
</head>
<body>
<div>
<h3>第二十篇</h3>
<p>大卫之诗使伶长歌之○</p>
<p>1当患难时、愿耶和华俞允尔、雅各上帝之名高举尔、</p>
<p>2由圣所辅助尔、自郇山坚固尔、</p>
<p>3念尔素祭、纳尔燔祭、</p>
<p>4酬尔志愿、成尔筹画兮、</p>
<p>5我侪因上帝之援而奏凯、奉上帝之名而建旗、愿耶和华成尔所祈兮、</p>
<p>6今我乃知、耶和华拯其受膏者、必自圣天允其所祈、援以右手兮、</p>
<p>7有人恃车、有人恃马、我则称道耶和华之名兮、</p>
<p>8彼俯伏而仆、我则兴起而立兮、</p>
<p>9愿耶和华拯救、我呼吁时、愿王俞允兮、</p>

</div>
</body>
</html>
