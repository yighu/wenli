<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十五章</title>
</head>
<body>
<div>
<h3>第二十五章</h3>
<p>1耶和华谕我曰、</p>
<p>2人子欤、其面亚扪族而预言、</p>
<p>3曰、尔亚扪族、宜听主耶和华之言、主耶和华曰、昔我圣所玷污、以色列地荒芜、犹大家被虏、尔则曰、嘻嘻、</p>
<p>4我必以尔付于东方人为业、彼必建营、居于尔中、食尔果、饮尔乳、</p>
<p>5我必使拉巴为驼厩、亚扪地为羊偃卧之所、尔则知我乃耶和华、</p>
<p>6主耶和华曰、因尔向以色列地鼓掌顿足、满心蔑视、欣喜不胜、</p>
<p>7我必伸手于尔、付尔于异邦、为彼所虏掠、绝尔于万族、灭尔于列国、尔则知我乃耶和华、○</p>
<p>8主耶和华曰、摩押与西珥云、犹大同于异邦、</p>
<p>9故我必破摩押边邑、即其国中之荣、伯耶西末、巴力免、基列亭、</p>
<p>10并亚扪族、付于东方人为业、致亚扪人不复见忆于列邦、</p>
<p>11亦必行鞫于摩押、使知我乃耶和华、○</p>
<p>12主耶和华曰、以东行报复于犹大家、因报复而干大罪、</p>
<p>13故我必伸手于以东、绝其人畜、使之荒凉、自提幔至于底但、其人俱陨于刃、</p>
<p>14假我民以色列之手、依我烈怒大忿、行报复于以东、使知我之报复、主耶和华言之矣、○</p>
<p>15主耶和华曰、非利士人心存蔑视、而行报复、从其永憾、图灭我民、</p>
<p>16故主耶和华曰、我必伸手于非利士人、绝基利提族、灭海滨之遗民、</p>
<p>17大施报复、怒而谴之、我行报复、彼则知我乃耶和华、</p>

</div>
</body>
</html>
