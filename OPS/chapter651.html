<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八十九篇</title>
</head>
<body>
<div>
<h3>第八十九篇</h3>
<p>以斯拉人以探之训词○</p>
<p>1我必永歌耶和华之慈惠、以口传尔信实、至于万世兮、</p>
<p>2我曾云慈惠必永立、尔之信实、建于诸天兮、○</p>
<p>3我与所简之人立约、对于我仆大卫宣誓兮、</p>
<p>4必立尔裔于永久、坚尔位至万世兮、</p>
<p>5耶和华欤、诸天赞尔奇行、圣者会中、颂尔信实兮、</p>
<p>6在于穹苍、孰比耶和华、上帝子中、孰如耶和华乎、</p>
<p>7彼在圣者会中为神、极为可畏、较环之者、尤为可惧兮、</p>
<p>8万军之上帝耶和华欤、孰为有能、如尔耶和华、尔之信实、在于四周兮、</p>
<p>9尔制海狂、波涛澎湃、尔平之兮、</p>
<p>10尔击破拉哈伯、等于被戮之人、以尔臂力溃尔敌兮、</p>
<p>11诸天属尔、地亦尔有、世与充其中者、为尔所立兮、</p>
<p>12南北为尔所创、他泊黑门、因尔名而欢欣兮、</p>
<p>13尔臂有能、尔手有力、尔之右手高举兮、</p>
<p>14尔位之基、惟公与义、慈惠诚实、行于尔前兮、</p>
<p>15耶和华欤、得闻欢呼之声、行于尔容光者、斯民其有福兮、</p>
<p>16彼为尔名、终日喜乐、在于尔义、得高举兮、</p>
<p>17尔为其力之荣、缘尔之恩、我角高举兮、</p>
<p>18我侪之盾、属耶和华、我侪之王、属以色列之圣者兮、○</p>
<p>19尔见异象、谕尔圣民曰、我以助力、畀有能者、高举一人、自民所简兮、</p>
<p>20寻获我仆大卫、膏以圣膏兮、</p>
<p>21我手恒与之偕、我臂必增其力、</p>
<p>22仇敌不得勒索之、恶党不得困苦之兮、</p>
<p>23我必击仆其敌、挞憾之者兮、</p>
<p>24我之信实慈惠、必与之偕、藉我之名、其角高举兮、</p>
<p>25我使其手及于海、右手至于河兮、</p>
<p>26彼必呼我曰、尔为我父、我之上帝、我拯救之磐石兮、</p>
<p>27我必立之为冢子、地上至高之王兮、</p>
<p>28为之永存我慈惠、坚定我盟约兮、</p>
<p>29我必永延其裔、俾其位如天悠久兮、</p>
<p>30如其子孙违弃我法度、不遵我律例、</p>
<p>31玷辱我典章、不守我诫命、</p>
<p>32我必以杖责其愆尤、以鞭惩其罪戾兮、</p>
<p>33然我之慈惠、不尽追回、我之信实、不忍废弃、</p>
<p>34不爽我约、不易我口所出兮、</p>
<p>35我指己圣而誓、一次而已、必不欺诳大卫兮、</p>
<p>36其裔永存、其位在于我前、如日之久、</p>
<p>37如月之恒、如上天之确证兮、○</p>
<p>38惟尔怒尔受膏者、屏而弃之兮、</p>
<p>39厌恶尔仆之约、亵其冕于地兮、</p>
<p>40拆其藩篱、毁其保障、</p>
<p>41路人皆攘夺之、为邻邦之辱兮、</p>
<p>42尔举其敌之右手、使其诸仇欢欣兮、</p>
<p>43却其兵刃、临陈不使之卓立兮、</p>
<p>44息其光辉、倾其国位于地兮、</p>
<p>45促其幼日、被以羞耻兮、</p>
<p>46耶和华欤、历时何久、岂将永隐乎、尔怒如火之焚、何其久乎、</p>
<p>47愿尔垂念、我之时日、何其短促、尔造世人、使之何其虚幻兮、</p>
<p>48何人生而不死、自拯其魂、脱于阴府之势乎、</p>
<p>49主欤、尔之慈惠、昔依信实、誓行于大卫者、今安在哉、</p>
<p>50主欤、念尔诸仆之辱、念我所怀、多民加我之辱兮、</p>
<p>51耶和华欤、尔敌所加之辱、即辱尔受膏者之行踪兮、○</p>
<p>52当颂美耶和华、迄于永久、诚所愿兮、诚所愿兮、</p>
<p>诗篇卷四</p>

</div>
</body>
</html>
