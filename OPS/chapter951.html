<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1耶和华谕毗土珥子约珥之言、○</p>
<p>2耆老欤、尔其听此、斯土居民欤、尔其倾耳、当尔之日、或尔列祖之日、有此事乎、</p>
<p>3当以之告尔子、尔子告厥子、厥子告于后代、</p>
<p>4蟿螽所遗者、蚱蜢食之、蚱蜢所遗者、蝗虫食之、蝗虫所遗者、蝻蝗食之、</p>
<p>5沈湎者欤、尔其醒而哭泣、饮酒者欤、甘酒绝于尔口、尔其号啕、</p>
<p>6盖有一族、临于我地、强且无数、齿若狮齿、牙若牝狮之牙、</p>
<p>7毁我葡萄树、剥我无花果、尽剥而委弃之、致枝露白、</p>
<p>8尔其哀哭、若少女束麻、哭其少时之夫、</p>
<p>9素祭灌祭、绝于耶和华之室、供役耶和华之祭司悲哀、</p>
<p>10田亩荒芜、土地愁惨、盖五谷已毁、新酒已罄、新油巳匮、</p>
<p>11农夫欤、尔其惭怍、治葡萄者欤、尔其号啕、因麰麦小麦皆无、田穑俱败也、</p>
<p>12葡萄树枯槁、无花果衰残、石榴棕树?果、田间诸木、无不憔悴、人之喜乐、变为羞愧、</p>
<p>13祭司欤、尔其束麻而哀哭、奉事于坛者欤、尔其号啕、供役于我上帝者欤、其来衣麻、终夜而卧、盖素祭灌祭、不得入尔上帝室也、</p>
<p>14当定禁食之日、宣告肃会、召集长老、及居斯土之众、入尔上帝耶和华室、呼吁耶和华、</p>
<p>15哀哉其日、耶和华之日伊迩、必如歼灭自全能者而来、</p>
<p>16糈粮岂非绝于我目前乎、欣喜欢乐、岂非绝于我上帝室乎、</p>
<p>17谷种枯于锄下、仓虚廪毁、禾稼憔悴、</p>
<p>18牲畜哀鸣、牛群以无草而散乱、羊群亦皆困苦、</p>
<p>19耶和华欤、我呼吁尔、火毁野间之草场、焰焚田间之诸木、</p>
<p>20野兽向尔而喘、盖溪流涸竭、野间草场、为火所毁也、</p>

</div>
</body>
</html>
