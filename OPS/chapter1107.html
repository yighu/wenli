<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1如是、试问我祖亚伯拉罕、依其形躯何所得耶、</p>
<p>2若亚伯拉罕因行见义、则有可夸、然于上帝前则无之、</p>
<p>3经何云乎、亚伯拉罕信上帝、上帝遂以其信为义也、</p>
<p>4夫行者得赏、非为恩、乃其所宜、</p>
<p>5惟不行者、第信称不虔之人为义、彼信即以之为其义矣、</p>
<p>6又如大卫谓于行之外、而上帝义之者为有福、</p>
<p>7曰、厥过得宥、厥罪得掩、其曹福矣、</p>
<p>8主不以为有罪、其人福矣、</p>
<p>9是福也、祇及于受割者乎、抑亦及于未受割者乎、盖我侪谓亚伯拉罕之信、即以之为其义也、</p>
<p>10何以为义、在割乎、抑在未割乎、非在割、乃在未割也、</p>
<p>11且亚伯拉罕受割之号、即其未受割、因信为义之印证、使为凡未割而信者之父、致彼称义、</p>
<p>12亦为受割者之父、即不第由乎割、亦践我父亚伯拉罕、未割而信之迹者也、</p>
<p>13盖上帝许亚伯拉罕、及其苗裔承世、非由律、乃由因信之义、</p>
<p>14若由律者为嗣、信则为虚、许亦废矣、</p>
<p>15盖律以致怒、无律则无犯、</p>
<p>16故由乎信、而依乎恩、致坚所许于诸裔、不第于宗律者、亦于宗亚伯拉罕之信者、亚伯拉罕于所信之上帝前、为我众之父、</p>
<p>17如经云、我立尔为万邦之父、夫上帝即苏诸死者、命无为有者也、</p>
<p>18亚伯拉罕虽已绝望、犹望而信、致为诸邦之父、如经云、尔裔将若星然、</p>
<p>19彼虽年近百龄、自念其身如死、撒拉绝孕、而其信不衰、</p>
<p>20且于上帝所许、不以不信而贰其心、惟信弥笃、归荣上帝、</p>
<p>21深信上帝所许者、必能成之、</p>
<p>22故因其信以之为义、</p>
<p>23夫经所载以之为义者、不第为彼、亦为我侪、</p>
<p>24即信使我主耶稣自死而起者、亦将以之为义也、</p>
<p>25夫耶稣为我罪愆而被付、且为我见义而复起焉、</p>

</div>
</body>
</html>
