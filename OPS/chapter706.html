<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1诸子、宜听父训、务识明哲、</p>
<p>2我以善道锡尔、勿弃我之法则、</p>
<p>3昔我在父前为佳儿、我母视我幼稚、独为可爱、</p>
<p>4父诲我曰、尔心其识我言、遵守我命、则可得生、</p>
<p>5当得智慧、宜获明哲、我口所言、勿忘勿违、</p>
<p>6勿弃智慧、彼将保尔、当爱智慧、彼将卫尔、</p>
<p>7智慧乃为首务、尔其得之、罄尔所有、以易明哲、</p>
<p>8崇尚之、则使尔升高、怀抱之、则使尔尊荣、</p>
<p>9彼将冠尔以华冠、付尔以荣冕、○</p>
<p>10我子、听受我言、则享遐龄、</p>
<p>11我曾示尔以智慧之路、导尔以正直之径、</p>
<p>12尔行之、步履不至跼蹐、疾趋不至颠蹶、</p>
<p>13坚持训诲、谨守勿失、是为尔之生命、</p>
<p>14恶人之途勿入、妄人之路勿履、</p>
<p>15避之勿由、远之而去、</p>
<p>16盖彼未行恶则不眠、未倾人则废寝、</p>
<p>17食邪慝之饼、饮强暴之酒、</p>
<p>18义者之道、有若朝晖、愈升愈明、迨至中午、</p>
<p>19恶者之途、有若幽暗、遭遇颠踬、不知何因、○</p>
<p>20我子、注意我言、倾听我语、</p>
<p>21勿去之于日、当存之于心、</p>
<p>22盖获之者则得生命、全体舒畅、</p>
<p>23谨守乃心、是为生命之源、</p>
<p>24绝邪僻于口、屏乖谬于唇、</p>
<p>25目当直视、惟前是瞻、</p>
<p>26坦平尔步履、稳固尔道途、</p>
<p>27勿偏左右、移尔足远于恶、</p>
<p>↑返回页首</p>

</div>
</body>
</html>
