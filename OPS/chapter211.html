<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十章</title>
</head>
<body>
<div>
<h3>第十章</h3>
<p>1耶和华谕摩西曰、</p>
<p>2宜用旋法、制银角二、用集会众、使营启行、</p>
<p>3吹二角时、会众宜集、就尔于会幕前、</p>
<p>4吹一角时、以色列军旅之牧伯、必集就尔、</p>
<p>5吹角以警、则东营启行、</p>
<p>6二次、则南营启行、启行时、必吹角以警、</p>
<p>7集会众时、可吹角、勿警人、</p>
<p>8亚伦子孙为祭司者、必吹其角、著为永例、历世弗替、</p>
<p>9有敌犯境、尔往攻之、必以角声警人、则耶和华尔之上帝、必垂念尔、拯尔于敌、</p>
<p>10乐日、节期、月朔、当因献燔祭、酬恩祭、而吹其角、以为纪念于尔上帝前、我乃耶和华、尔之上帝也、○</p>
<p>11二年二月二十日、云离法幕、</p>
<p>12以色列族启行、去西乃野、云止于巴兰野、</p>
<p>13民遵耶和华所谕摩西之命而启行、乃始于此、</p>
<p>14从犹大营之纛者、按其行伍、启行为前队、亚米拿达子拿顺统领其军、</p>
<p>15苏押子拿坦业统以萨迦军、</p>
<p>16希伦子以利押统西布伦军、</p>
<p>17继而彻幕、革顺米拉利子孙、负之启行、</p>
<p>18从流便营之纛者、按其行伍启行、示丢珥子以利蓿统领其军、</p>
<p>19苏利沙代子示路蔑统西缅军、</p>
<p>20丢珥子以利雅萨统迦得军、</p>
<p>21哥辖子孙、负圣所什物启行、先行之人、建幕以待其至、</p>
<p>22从以法莲营之纛者、按其行伍启行、亚米忽子以利沙玛统领其军、</p>
<p>23比大蓿子迦玛列统玛拿西军、</p>
<p>24基多尼子亚比但统便雅悯军、</p>
<p>25从但营之纛者、启行为后队、亚米沙代子亚希以谢统领其军、</p>
<p>26俄兰子帕结统亚设军、</p>
<p>27以南子亚希拉统拿弗他利军、</p>
<p>28以色列族按其行伍启行如是、○</p>
<p>29摩西谓其外戚、米甸人流珥子何巴曰、我侪今往耶和华所许赐我之地、汝且偕行、我善待尔、盖耶和华论以色列族、出以嘉言、</p>
<p>30何巴曰、我不偕往、将归故乡、返我宗族、</p>
<p>31摩西曰、尔勿弃我、我于旷野建营、尔知其事、可为我目、</p>
<p>32如与我侪偕行、则耶和华如何施恩于我、我亦如是施尔、○</p>
<p>33以色列族离耶和华之山、历程三日、此三日、耶和华之约匮先行、以择安处之所、</p>
<p>34民启行时、耶和华之云、昼覆其上、</p>
<p>35约匮移时、摩西曰、耶和华欤、尚其兴起、愿敌溃散、愿憾尔者遁逃、</p>
<p>36约匮止时、则曰、耶和华欤、尚其返于以色列亿兆、</p>
<p>↑返回页首</p>

</div>
</body>
</html>
