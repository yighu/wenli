<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十二章</title>
</head>
<body>
<div>
<h3>第二十二章</h3>
<p>1论异象谷之预示、○尔登屋巅、果何为乎、</p>
<p>2充以呼号扰攘之邑、欢乐之城、尔之见杀者、非戮于锋刃、非亡于战陈、</p>
<p>3尔之民长俱逃、弃弓而遭缚、尔中远遁而见获者、悉为俘囚、</p>
<p>4故我曰、尔勿我顾、我将痛哭、勿为我民女遭灭、强慰藉我、</p>
<p>5是乃万军之主耶和华、使异象谷起纷扰、遭蹂躏、迷乱之日、城垣倾圮、呼声彻于山岳、</p>
<p>6以拦属櫜鞬、戎车骑士随之、吉珥露盾、</p>
<p>7车盈尔之美谷、骑士列于邑门、</p>
<p>8犹大之蒙已发、是日尔惟林库之械是望、</p>
<p>9尔见大卫城垣多有缺处、遂使下沼之水、汇于一区、</p>
<p>10核数耶路撒冷之第宅、毁其屋宇、葺其城垣、</p>
<p>11凿池于城郭之间、以蓄旧沼之水、然尔未仰望行此事者、未瞻视自昔定此事者、</p>
<p>12是日也、万军之主耶和华、诏人哭泣哀号、薙发束麻、</p>
<p>13乃见欣喜欢忭、宰牛杀羊、食肉饮酒、曰、毋宁式饮式食、盖明日死矣、</p>
<p>14万军之耶和华附耳示我曰、此罪诚不得赎、迨至于死、万军之主耶和华言之矣、○</p>
<p>15万军之主耶和华曰、尔往见掌库家宰舍伯那曰、</p>
<p>16尔在此何为、又有何人、致尔凿墓于高处、为己凿墓于磐中、镌琢居所、</p>
<p>17耶和华必奋力掷尔于外、加以束缚、</p>
<p>18转尔若丸、投诸广漠之域、尔贻主室之羞、必死于彼、尔之荣车、亦同在焉、</p>
<p>19我将褫尔职、黜尔位、</p>
<p>20是日也、我将召我仆希勒家子以利亚敬、</p>
<p>21衣以尔衣、束以尔带、以尔政付其手、使为耶路撒冷居民、与犹大家之父、</p>
<p>22以大卫家之钥、置于其肩、彼启则无人闭之、彼闭则无人启之、</p>
<p>23安之如钉、钉于坚处、其位必为父家之荣、</p>
<p>24父家之荣、子息胤嗣、与凡器之小者、自杯至樽、悉悬其上、</p>
<p>25万军之耶和华曰、是日也、钉于坚处之钉不牢、被击而坠、悬于其上者见绝、耶和华言之矣、</p>

</div>
</body>
</html>
