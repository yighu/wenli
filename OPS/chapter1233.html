<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八章</title>
</head>
<body>
<div>
<h3>第八章</h3>
<p>1启七印时、天中寂静约二刻、</p>
<p>2我见七使者、立于上帝前、予之以号角七、</p>
<p>3又有一使者来、立于坛侧、执金炉、有以多香予之、俾与诸圣徒之祈祷、同献于座前之金坛、</p>
<p>4香烟与圣徒之祈祷、自使者手升于上帝前、</p>
<p>5使者取炉、盈以坛上之火、倾于地、遂有雷与声与电及地震、○</p>
<p>6执七号角之七使、自备以吹、</p>
<p>7第一使者吹之、遂有雹与火、杂以血掷于地、地焚三分之一、树焚三分之一、百草尽焚、○</p>
<p>8第二使者吹之、遂有如火焚之大山投于海、海三分之一变为血、</p>
<p>9海中之生物、三分死其一、舟亦三分坏其一、○</p>
<p>10第三使者吹之、遂有大星见焚、其焰如炬、自天而陨、落于江河三分之一、及诸水源、</p>
<p>11星名曰茵陈、诸水三分之一变为菌陈、人多因诸水而死、缘其苦也、○</p>
<p>12第四使者吹之、日月星三分之一被击、致变为昏暗、昼三分之一无光、夜亦如是、○</p>
<p>13我又见一鹰飞于天、闻其大声曰、祸哉、祸哉、祸哉、宅地之人乎、因其余之三使、将吹号角之声也、</p>

</div>
</body>
</html>
