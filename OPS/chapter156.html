<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十九章</title>
</head>
<body>
<div>
<h3>第三十九章</h3>
<p>1以蓝紫绛三色之缕、作供事圣所精制之衣、暨亚伦之圣服、循耶和华所谕摩西之命、</p>
<p>2以金与蓝紫绛三色之缕、及撚线细枲布作圣衣、</p>
<p>3捣金成片、切之为丝、与蓝紫绛三色之缕、及精枲相间、良工之制、</p>
<p>4作肩带二、缀其前后、使之相连、</p>
<p>5其上巧制之绅、以束圣衣、与圣衣同式、相连为一、俱以金丝、与蓝紫绛三色之缕、及撚线细枲布而作、循耶和华所谕摩西之命、○</p>
<p>6琢红玉二、嵌于金阑、用镌印法、镌以色列诸子之名于其上、</p>
<p>7置于圣衣之肩带、以为以色列人之志石、循耶和华所谕摩西之命、○</p>
<p>8作补服、良工之制、同于圣衣、以金丝与蓝紫绛三色之缕、及撚线细枲布为之、</p>
<p>9补服方而复、长广各一布指、</p>
<p>10上缀宝石四行、一为玛瑙、淡黄玉、葱珩、</p>
<p>11二为青玉、蓝玉、金钢石、</p>
<p>12三为赤玉、白玛瑙、紫玉、</p>
<p>13四为水苍玉、红玉、碧玉、悉嵌于金阑、</p>
<p>14宝石之数、循以色列诸子之名、凡十有二、用镌印法、每宝石镌一名、以当十二支派、</p>
<p>15以精金作链、形如编索、属于补服、</p>
<p>16作金阑二、及金环二、置金环于补服两端、</p>
<p>17以二金编链、钩于补服两端之二环、</p>
<p>18其二端接于二金阑、置于圣衣肩带之前、</p>
<p>19作金环二、置于补服两边之内、附于圣衣、</p>
<p>20又作金环二、置于圣衣之前、两肩带下、近乎连结之处、在圣衣巧制之绅上、</p>
<p>21以蓝组贯于补服之环、接于圣衣之环、使补服贴乎圣衣巧制之绅、补服不离圣衣、循耶和华所谕摩西之命、○</p>
<p>22作圣衣内之长衣、其色纯蓝、</p>
<p>23中留空隙、如甲孔然、四周织缘、免其绽裂、</p>
<p>24以蓝紫绛三色之缕、制为石榴、垂于衣下之缘、</p>
<p>25以精金作铃、系于石榴间、在衣下四周之缘、</p>
<p>26铃与石榴相间、在衣下之四周、衣此服以任职、循耶和华所谕摩西之命、○</p>
<p>27以织成之精枲布、为亚伦及其子作里衣、</p>
<p>28以细枲布作冠、及华美头巾、以撚线细枲布作袴、</p>
<p>29以撚线细枲布、与蓝紫绛三色之缕作绅、良工之制、循耶和华所谕摩西之命、○</p>
<p>30以精金作牌、置于圣冕、用镌印法、镌字其上、曰于耶和华为圣、</p>
<p>31系以蓝紃、缀于冠前、循耶和华所谕摩西之命、○</p>
<p>32于是会幕工竣、耶和华所谕摩西之命、以色列人悉行之、</p>
<p>33以幕与帷及器、携至摩西、即钩板楗柱座、</p>
<p>34牡绵羊皮之染红为帱者、海獭皮之蒙帱者、蔽匮之?、</p>
<p>35法匮与其杠、施恩座、</p>
<p>36几与其器、陈设之饼、</p>
<p>37精金之灯台、陈列之盏、及其诸器、燃灯之油、</p>
<p>38金坛膏香、外帷门?、</p>
<p>39铜坛铜网、其杠与器、浴盘与座、</p>
<p>40院帷及柱与座、院门之?、及索与钉、会幕所用诸器、</p>
<p>41供事圣所精制之衣、祭司亚伦之圣服、及其子之衣、以供祭司职、</p>
<p>42以色列人循耶和华所谕摩西之命、而竣诸工、</p>
<p>43摩西观诸工、悉遵耶和华命而作、乃为民祝嘏、</p>

</div>
</body>
</html>
