<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四十章</title>
</head>
<body>
<div>
<h3>第四十章</h3>
<p>1厥后、埃及王之酒政膳长、干犯其主、</p>
<p>2法老怒酒政膳长二臣、</p>
<p>3下之于狱、在侍卫长第中、即约瑟幽囚之处、</p>
<p>4侍卫长付与约瑟、俾侍其侧、二人在狱日久、</p>
<p>5王之酒政膳长、系于狱中、同夜得梦、梦各有兆、</p>
<p>6诘朝约瑟入、见其有忧色、</p>
<p>7问曰、尔曹今日、何有忧色若是、</p>
<p>8曰、我侪得梦、无人能占、曰、占梦岂非由于上帝乎、请述于我、○</p>
<p>9酒政以梦告约瑟曰、吾梦有葡萄树于前、</p>
<p>10树有三枝、恍若萌芽舒蕊、结实累然而熟、</p>
<p>11吾手执法老爵、摘取葡萄、挤汁其中、以奉法老、</p>
<p>12约瑟曰、三枝者、三日也、</p>
<p>13三日间、法老将提尔出狱、复尔原职、奉爵法老、如昔为酒政然、此其占也、</p>
<p>14尔既得志、请垂念我、施恩于我、为我告法老、拯我出此、</p>
<p>15我乃被掠、出自希伯来境、在此未作关于系狱之事、</p>
<p>16膳长见其占吉、谓约瑟曰、我亦得梦、有白饼三筐在于首、</p>
<p>17上筐盛法老所食之炙馔、有鸟啄之、</p>
<p>18约瑟曰、三筐者、三日也、</p>
<p>19三日间、法老将断尔首、悬尔于木、鸟啄汝肉、此其占也、</p>
<p>20越至三日、法老诞辰、赐宴群臣、召酒政膳长出狱、</p>
<p>21复酒政职、奉爵于前、</p>
<p>22悬膳长于木、悉如约瑟所占、</p>
<p>23然酒政不念约瑟、竟忘之矣、</p>

</div>
</body>
</html>
