<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十一章</title>
</head>
<body>
<div>
<h3>第十一章</h3>
<p>1所罗门王宠法老女、此外、又宠异族之女甚多、即摩押亚扪以东西顿赫人之女、</p>
<p>2耶和华曾谕以色列人云、勿与彼族往来相通、彼必诱惑尔心、俾从其神、然所罗门恋爱其女、</p>
<p>3公主为后妃者七百、嫔嫱三百、皆蛊惑其心、</p>
<p>4所罗门年迈时、后妃诱之、附于他神、不专心从其上帝耶和华、如父大卫、</p>
<p>5乃从西顿人之女神亚斯他录、及亚扪人可憎之神米勒公、</p>
<p>6所罗门行耶和华所恶、不效其父大卫、尽心从耶和华、</p>
<p>7在耶路撒冷东之山、为摩押可憎之神基抹、与亚扪人可憎之神摩洛筑坛、</p>
<p>8为其异族后妃亦行此、彼皆焚香献祭与其神、○</p>
<p>9耶和华怒所罗门、因其心转离以色列之上帝耶和华、二次见于彼者、</p>
<p>10耶和华命其不可从事他神、彼乃不遵其命、</p>
<p>11故耶和华谕之曰、尔既行是、不守我约、及我命尔之典章、我必夺尔国祚、以予尔仆、</p>
<p>12第缘尔父大卫之故、于尔存日、我不行是、惟必夺于尔子之手、</p>
<p>13然不夺其全国、因我仆大卫、及我所简之耶路撒冷故、以一支派锡予尔子、○</p>
<p>14耶和华使以东王裔哈达、起而敌所罗门、</p>
<p>15昔大卫征以东、其军长约押、往葬陈亡者、尽杀以东之丁男、</p>
<p>16约押与以色列众居彼六月、迨其地之丁男歼焉、</p>
<p>17时、哈达尚幼、与父臣仆以东数人、遁于埃及、</p>
<p>18自米甸启行、至巴兰、由彼携人、偕至埃及、觐埃及王法老、王赐以第宅、定其糈粮、锡以土地、</p>
<p>19哈达蒙厚恩于法老前、法老以其后答比匿妹妻之、</p>
<p>20生子基努拔、答比匿使在法老宫断乳、基努拔遂居宫中、与法老诸子偕、</p>
<p>21哈达在埃及闻大卫与列祖偕眠、军长约押已死、则谓法老曰、容我归故土、</p>
<p>22法老曰、尔与我偕、何所缺、致欲归故土耶、对曰、我无所缺、惟请容我归、○</p>
<p>23上帝又兴一敌、以利亚大子利逊、以攻所罗门、昔利逊逃其主、琐巴王哈大底谢、</p>
<p>24大卫杀琐巴人时、利逊集人成群、而为其首、往居大马色、在彼为王、</p>
<p>25所罗门存日、哈达为患而外、利逊为亚兰王、憾以色列人、亦为其敌、○</p>
<p>26以法莲族、洗利达人、尼八子耶罗波安、其母名洗鲁阿、嫠妇也、彼为所罗门臣仆、亦起而叛王、</p>
<p>27其叛逆之故、乃因所罗门建米罗、修其父大卫城之破坏、</p>
<p>28耶罗波安乃勇士、所罗门见其少年殷勤、委之督约瑟家之工、</p>
<p>29时、耶罗波安出耶路撒冷、示罗人先知亚希雅、遇之于途、亚希雅衣新衣、惟二人在田野、</p>
<p>30亚希雅取其所衣之新衣、裂为十二、</p>
<p>31谓之曰、尔取其十、盖以色列之上帝耶和华曰、我必分裂此国、夺于所罗门手、以十支派予尔、</p>
<p>32惟因我仆大卫、及我于以色列支派中、所简之邑耶路撒冷故、彼必得一支派、</p>
<p>33我之行此、乃因其人弃我、崇拜西顿人之女神亚斯他录、摩押之神基抹、亚扪族之神米勒公、不从我道、行我所悦、不守我之典章律例、如父大卫所为、</p>
<p>34然我不夺全国于其手、必使之为君、以毕其生、缘我所简之仆大卫、守我诫命典章故也、</p>
<p>35惟必夺国于其子手、以十支派予尔、</p>
<p>36以一支派予其子、使我仆大卫、在我前恒有灯光、于我所简耶路撒冷、即我寄名之所、</p>
<p>37我将简尔、俾从所欲而主治、为以色列王、</p>
<p>38尔若听我所命、从我之道、行我所悦、守我典章诫命、如我仆大卫所为、我必偕尔、为尔建巩固之家室、如为大卫所建、且以以色列族畀尔、</p>
<p>39我必困苦大卫之裔、然不至久远、</p>
<p>40缘此、所罗门欲杀耶罗波安、耶罗波安起而遁于埃及、至埃及王示撒、居彼、迨所罗门薨、○</p>
<p>41所罗门其余事迹、凡其所为、与其智慧、俱载于所罗门纪、</p>
<p>42所罗门在耶路撒冷、为以色列全国之王、历四十年、</p>
<p>43所罗门与列祖偕眠、葬于父大卫城、子罗波安嗣位、</p>

</div>
</body>
</html>
