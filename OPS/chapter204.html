<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1耶和华在西乃山谕摩西时、亚伦摩西之裔如左、</p>
<p>2亚伦之子、长拿答、次亚比户、以利亚撒、以他玛、</p>
<p>3彼之诸子、咸沐以膏、摩西区别之、俾任祭司职、</p>
<p>4拿答亚比户在西乃野、以不圣之火献耶和华、故死于其前、二人无子、以利亚撒以他玛在父亚伦前、供祭司之职、○</p>
<p>5耶和华谕摩西曰、</p>
<p>6使利未族近前、立于祭司亚伦前、而服事之、</p>
<p>7为亚伦及会众、供其役事于幕、</p>
<p>8守会幕之器、为以色列族供其役事于幕、</p>
<p>9必以利未人畀亚伦及其子、盖彼自以色列族中、归于亚伦、</p>
<p>10惟立亚伦及其子为祭司、以守厥职、外人近会幕、必致之死、○</p>
<p>11耶和华谕摩西曰、</p>
<p>12我自以色列族中、取利未人、代以色列族初胎之男、故利未人属我、</p>
<p>13盖首生者、悉属于我、昔在埃及戮其首生者时、我取以色列族之首生者、或人或畜、区别为圣、以归于我、我乃耶和华也、○</p>
<p>14耶和华在西乃野、谕摩西曰、</p>
<p>15当循利未人之室家宗族、而核其数、凡诸丁男、自一月以上者核之、</p>
<p>16摩西遵耶和华命而核之、</p>
<p>17利未诸子之名如左、革顺、哥辖、米拉利、</p>
<p>18革顺之子、循其室家、其名立尼、示每、</p>
<p>19哥辖之子、循其室家、其名暗兰、以斯哈、希伯伦、乌薛、</p>
<p>20米拉利之子、循其室家、其名抹利、母示、斯乃利未室家、循其宗族、○</p>
<p>21属革顺者、有立尼示每室家二、</p>
<p>22见核丁男、自一月以上、计七千五百、</p>
<p>23于幕之后、西向建营、</p>
<p>24拉伊勒子以利亚萨、为革顺族之牧伯、</p>
<p>25革顺子孙、于会幕中所当守者、幕与帷、及其帱、会幕门?、</p>
<p>26幕坛四周之院帷、及院门之?、暨所用之索、○</p>
<p>27属哥辖者、有暗兰、以斯哈、希伯伦、乌薛室家四、</p>
<p>28见核丁男、自一月以上、计八千六百、以守圣所、</p>
<p>29于幕南向建营、</p>
<p>30乌薛子以利撒反、为哥辖族之牧伯、</p>
<p>31哥辖人所当守者、匮、案、灯台暨坛、及圣所所用之器、?与属?之物、</p>
<p>32祭司亚伦子以利亚撒、为利未族牧伯之长、统理守圣所之人、○</p>
<p>33属米拉利者、有抹利母示室家二、</p>
<p>34见核丁男、自一月以上、计六千二百、</p>
<p>35于幕北向建营、亚比亥子苏列、为米拉利二室家之牧伯、</p>
<p>36米拉利子孙之职、乃守会幕之板、楗、柱、座、与所用之器皿、</p>
<p>37及院四周之柱、座、钉、索、</p>
<p>38摩西亚伦及亚伦子、乃于幕前、东向建营、守卫圣所、以代以色列族之任、外人近前、必致之死、</p>
<p>39摩西亚伦遵耶和华命、核利未人数、依其室家、凡诸丁男、自一月以上、计二万二千、○</p>
<p>40耶和华谕摩西曰、以色列族首生之男、自一月以上者核之、记其名数、</p>
<p>41我乃耶和华、当取利未人归我、代以色列族首生之男、并取利未人之畜、代以色列族首生之畜、</p>
<p>42摩西循耶和华命为以色列族首生之男、核计其数、</p>
<p>43按名见核者、自一月以上、计二万二千二百七十三、○</p>
<p>44耶和华谕摩西曰、</p>
<p>45取利未人、代以色列族首生之男、取利未人之畜、代其首生之畜、使利未人归我、我乃耶和华也、</p>
<p>46以色列族首生之男、其数较诸利未人、多二百七十三人、俱当赎之、</p>
<p>47宜为各人取金五舍客勒、循圣所权衡、一舍客勒即二十季拉、</p>
<p>48以此赎金、归亚伦及其子、</p>
<p>49 50利未人所赎者之外、摩西由以色列族首生之男、取其赎金、计一千三百六十五舍客勒、依圣所权衡、</p>
<p>51以与亚伦及其子、循耶和华所命、</p>
<p>↑返回页首</p>

</div>
</body>
</html>
