<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1当称尔兄弟曰阿米、称尔姊妹曰路哈玛、</p>
<p>2其与尔母争辩、争辩、盖彼非我妻、我非其夫、使除其面上之淫、去其怀中之奸、</p>
<p>3免我褫而裸之、俾如初生之日、使之如旷野、如暵地、因渴而死、</p>
<p>4我不矜悯其子、以其由淫而生也、</p>
<p>5其母为妓、孕此子者、行可耻事、曰、我之情人予我饼水、绒麻油酒、我必从之、</p>
<p>6故我将以棘塞其路、筑垣墉以阑之、俾不得其径、</p>
<p>7彼追情人而不及、寻之而不遇、则曰、我将归我故夫、彼日之况、较今日尤美也、</p>
<p>8彼不知五谷酒油、皆我所赐、增其金银、而彼用以奉巴力、</p>
<p>9故我届期必收我谷、至时必取我酒、夺我绒麻、所用以蔽其裸体者、</p>
<p>10今我显其丑态、使其情人目睹、无能救之于我手、</p>
<p>11亦必息其欢乐、节期、月朔、安息日、及诸大会、</p>
<p>12毁其葡萄树、无花果树、乃其自谓我之情人所赠、以为值者、使之为林木、为野兽所食、</p>
<p>13耶和华曰、昔彼奉事巴力、为之焚香、以耳环珍宝自饰、从其情人而忘我、我必讨之、</p>
<p>14我将诱掖之、导之于野、以善言慰之、</p>
<p>15又给以葡萄园、予亚割谷、为冀望之门、在此彼必与我相应、如其幼年之时、出埃及地之日、</p>
<p>16耶和华曰、是日也、尔必称我为夫、不复称我为主、</p>
<p>17我必除巴力之名于其口、不复言及、</p>
<p>18是日也、我为我民、与野兽飞鸟昆虫立约、且于斯土折诸弓刀、使无战鬬、俾得安寝、</p>
<p>19我必聘尔、永归于我、以义以公、以仁以慈、聘尔归我、</p>
<p>20我以信实聘尔归我、俾尔识耶和华、</p>
<p>21耶和华曰、是日也、我必应之、我应乎天、天应乎地、</p>
<p>22地应乎谷酒与油、谷酒与油应乎耶斯列、</p>
<p>23我必播斯民于斯土、矜悯乎未受矜悯者、语未为我民者曰、尔为我民、彼必曰、尔为我上帝、</p>

</div>
</body>
</html>
