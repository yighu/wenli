<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1耶和华仆摩西死后、耶和华谕摩西从者、嫩之子约书亚曰、</p>
<p>2我仆摩西死矣、今尔与民起而济此约但、往我所赐以色列族之地、</p>
<p>3凡尔足所履之处、我悉以锡尔、如我昔与摩西所言、</p>
<p>4自旷野暨利巴嫩、至伯拉大河、赫族全地、爰及大海日入之所、咸为尔境、</p>
<p>5尔之毕生、无人能御尔、我必偕尔、如昔偕摩西然、必不遗尔、不弃尔也、</p>
<p>6强乃心、壮乃志、以尔必导斯民、得我誓赐其祖之地、</p>
<p>7惟当强乃心、壮乃志、悉守我仆摩西命尔之律、而遵行之、勿偏于左、勿偏于右、俾尔无论何往、靡不亨通、</p>
<p>8惟此律书、勿离尔口、昼夜思维、守其所录、致获坦途、而得利达、</p>
<p>9我岂不命尔乎、强乃心、壮乃志、勿畏葸、勿恐惶、无论何往、尔上帝耶和华与尔偕焉、○</p>
<p>10于是约书亚命民间有司曰、</p>
<p>11巡营谕民、宜备糇粮、三日之内、必济约但、入据尔上帝耶和华赐尔为业之地、</p>
<p>12时、约书亚语流便人、迦得人、及玛拿西支派之半曰、</p>
<p>13尔当追念耶和华仆摩西谕尔之言云、尔上帝耶和华既已锡尔绥安、亦必锡尔斯土、</p>
<p>14尔之妻孥牲畜、可留于约但东、摩西予尔之地、惟尔勇士、必皆执兵、先尔兄弟而济以助之、</p>
<p>15迨耶和华锡尔兄弟绥安、如锡于尔、使之亦得尔上帝耶和华所赐之地、后乃返得尔业、即耶和华仆摩西所予约但东日出之地、</p>
<p>16对曰、凡尔所谕、我必行之、凡尔所遣、我必往焉、</p>
<p>17昔我诸事听从摩西、今亦如是听从尔、惟愿尔上帝耶和华偕尔、如偕摩西然、</p>
<p>18凡逆尔命、不遵尔所谕者、必致之死、惟当强乃心、壮乃志、</p>

</div>
</body>
</html>
