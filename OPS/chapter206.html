<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第五章</title>
</head>
<body>
<div>
<h3>第五章</h3>
<p>1耶和华谕摩西曰、</p>
<p>2命以色列族云、凡患癞疾、白浊、及扪尸蒙污之人、</p>
<p>3无论男女、悉当出之、屏于营外、免污其营、我所居者、</p>
<p>4以色列族遵耶和华所谕摩西之命、出之营外、○</p>
<p>5耶和华谕摩西曰、</p>
<p>6告以色列族云、如男女蹈愆、干犯耶和华、自取罪戾、</p>
<p>7当认其过、尽偿所负、加五分之一、与所负之人、</p>
<p>8倘欲偿之、而其人无戚属、则宜偿于耶和华、而归于祭司、此外、亦献牡绵羊为祭、以赎其罪、</p>
<p>9以色列族所有举祭、奉于祭司者、必归祭司、</p>
<p>10人所献之圣物、必归祭司、凡与祭司者、必归之、○</p>
<p>11耶和华谕摩西曰、</p>
<p>12告以色列族云、如人之妻、有违妇道、获罪于夫、</p>
<p>13与人有私、以玷其身、事属隐秘、夫不及知、无人为证、亦未被执、</p>
<p>14其夫若生疑忌、无论妇之有玷与否、</p>
<p>15必携其妻诣祭司、以麰麦面伊法十分之一、奉为礼物、勿倾以油、勿加乳香、乃为疑忌而献之素祭、俾念罪愆、</p>
<p>16祭司必使妇进而立于耶和华前、</p>
<p>17以瓦器盛圣水、取幕地之尘、置于水中、</p>
<p>18妇既立于耶和华前、祭司必散其发、取为疑忌而献之素祭、俾念罪愆者、置于其手、祭司执致诅之苦水、</p>
<p>19令妇发誓、谓之曰、如尔未私于人、未尝背夫而行秽事、则愿尔免此致诅苦水之害、</p>
<p>20如尔背夫而行秽事、有私于人、为人所玷、</p>
<p>21则可发誓、愿耶和华使汝见诅于民中、髀消腹鼓、</p>
<p>22此致诅之苦水、将入汝肠、令汝髀消腹鼓、妇宜曰、阿们、阿们、</p>
<p>23祭司必书此诅于简、涂其文于苦水、</p>
<p>24令妇饮此致诅之水、入腹为苦、</p>
<p>25祭司遂自妇手、取为疑忌而献之素祭、摇于耶和华前、携以诣坛、</p>
<p>26于其中取一握、以为记志、焚之于坛、然后使妇饮水、</p>
<p>27既饮之后、如妇被玷、获罪于夫、则致诅之水、入其腹而为苦、使其腹鼓髀消、见诅于民中、</p>
<p>28如妇洁清无玷、则免罪戾、而能怀妊、</p>
<p>29此乃妇既有夫、而违妇道、玷及其身、则夫怀疑而忌其妇之法、</p>
<p>30置妇于耶和华前、祭司遵法而行、</p>
<p>31夫则无愆、妇有罪则负之、</p>
<p>↑返回页首</p>

</div>
</body>
</html>
