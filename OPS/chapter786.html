<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十三章</title>
</head>
<body>
<div>
<h3>第三十三章</h3>
<p>1未被虐而虐人、未被欺而欺人、祸哉其人、尔虐人甫毕、则被虐、尔欺人甫毕、则被欺、</p>
<p>2耶和华欤、施恩于我、我仰望尔、每晨为我臂助、难中为我拯救、</p>
<p>3闻厥喧哗、众民逃遁、尔既兴起、列邦涣散、</p>
<p>4尔之货财被掠、若螣食禾、人趋赴之、如蝗之跃、</p>
<p>5耶和华乃至上、居于崇高、以公以义、遍满锡安、</p>
<p>6尔之时日、必享绥安、拯救智慧、知识俱富、寅畏耶和华、为尔之宝、○</p>
<p>7民中之杰、哀号于外、求成之使、哭泣悲伤、</p>
<p>8通衢荒寂、行旅绝迹、敌爽盟约、藐视城邑、不顾人民、</p>
<p>9此地愁惨颓败、利巴嫩惭怍枯槁、沙仑成为荒野、巴珊迦密、林木凋残、</p>
<p>10耶和华曰、我今崛起、我今勃兴、我今高举、</p>
<p>11尔将孕秕糠、产草芥、尔气乃火、焚毁己身、</p>
<p>12列邦如被焚之灰、犹已刈之荆棘、见毁于火、○</p>
<p>13我之行为、远者宜闻之、我之能力、近者宜识之、</p>
<p>14锡安之罪人恐惧、不虔之辈战栗、曰、我侪孰能与烈火同居、与不灭之火并处、</p>
<p>15惟行义而言正、鄙视悖入之利、挥手不受贿赂、塞耳不听流血之谋、闭目不睹邪恶之事、</p>
<p>16其人必居崇高、磐石之固、为其保障、其粮不绝、其水不乏、○</p>
<p>17君王之荣、尔将目睹、疆域之广、尔必见之、</p>
<p>18尔追忆已往之危惧、意谓会计者安在、权衡者安在、核计戍楼者安在、</p>
<p>19强悍之民、辞旨深邃、尔所不明、??舌之语、尔所不通、不复见之、</p>
<p>20试观于锡安、我守节期之邑、尔目将见耶路撒冷为安居之所、不迁之幕、其橛永不拔、其索皆不断、</p>
<p>21耶和华在彼显其威严、与我相偕、有若大河巨川、无舟楫往来、无艨艟经过、</p>
<p>22盖鞫我者耶和华、授律者耶和华、君我者耶和华、彼必救我、</p>
<p>23惟今尔舟之缆悉解、桅底不能固、风帆不能扬、掠物众多而被分、跛者取其财、</p>
<p>24时至、居民不曰余病矣、寓其中者、愆尤得赦焉、</p>

</div>
</body>
</html>
