<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第五章</title>
</head>
<body>
<div>
<h3>第五章</h3>
<p>1风闻尔中淫乱、有烝其父之继室者、虽异邦亦未之有也、</p>
<p>2尔犹自矜、而不哀伤、使行此者见摈于尔中、</p>
<p>3我身违而心在、如我偕尔、而拟犯此者矣、</p>
<p>4尔与我心会集、奉我主耶稣之名、且以其能、</p>
<p>5付若人于撒但、以灭其形躯、使其灵得救于主耶稣之日、</p>
<p>6尔之夸非善也、岂不知些须之酵、发全团乎、</p>
<p>7尔当尽净旧酵、俾成新团、如无酵然、盖我侪之逾越羔已见宰、即基督也、</p>
<p>8故我侪当守节、不以旧酵、不以暴很邪恶之酵、惟以纯净诚实之无酵饼焉、○</p>
<p>9昔我以书遗尔、勿与淫者交、</p>
<p>10然非概谓斯世之淫者、与贪婪、苛索、拜像者、若然、则尔必离乎世矣、</p>
<p>11今我以书遗尔、若有名为兄弟、而淫乱、贪婪、拜像、诟詈、沈湎、苛索、则勿与之交、亦勿与之共食、</p>
<p>12盖会外者与我何涉而拟之、尔之所拟、非会内者乎、</p>
<p>13会外者、上帝拟之、尔中之恶者、尔其摈之、</p>

</div>
</body>
</html>
