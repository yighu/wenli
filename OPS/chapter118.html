<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1以色列子、各携眷属、偕雅各至埃及者、其名如左、</p>
<p>2流便、西缅、利未、犹大、</p>
<p>3以萨迦、西布伦、便雅悯、</p>
<p>4但、拿弗他利、迦得、亚设、</p>
<p>5凡由雅各而出者、共七十人、约瑟已在埃及、</p>
<p>6约瑟与诸昆弟、及同世之人皆没、</p>
<p>7以色列族生育繁多、昌炽强大、充满是邦、○</p>
<p>8埃及有新王起、不知约瑟、</p>
<p>9告民曰、以色列族强庶过我、</p>
<p>10莫若以智谋驭之、免其众多、遇有战事、附敌攻我、离国而去、</p>
<p>11于是立督、加重负以虐之、使为法老建比东兰塞二邑、以为府库、</p>
<p>12然虐之愈甚、其生愈繁、埃及人忧之、</p>
<p>13遂严督其役、</p>
<p>14使之作苦、以劳其生、和泥、陶瓦、力田、所服之役、无不以严、○</p>
<p>15希伯来之收生者、一名施弗拉、一名普阿、</p>
<p>16埃及王命之曰、尔为希伯来妇收生、值临产时、男则杀之、女则存焉、</p>
<p>17惟收生者畏上帝、不遵埃及王命、竟存男子、</p>
<p>18王召之曰、存男奚为、</p>
<p>19对曰、希伯来妇健捷、与埃及妇不同、收生者未至、而子已产矣、</p>
<p>20缘此、上帝施恩于收生者、民之生育、繁衍强大、</p>
<p>21因收生者畏上帝、上帝俾其成立家室、</p>
<p>22法老命其民曰、凡其所生之男、悉投诸河、生女则全其命、</p>

</div>
</body>
</html>
