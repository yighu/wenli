<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1此后、我见有门启于天、初闻之声如号角者、与我言曰、升此、我将以后必成之事示尔、</p>
<p>2我忽感于圣神、见有座设于天、又有居其上者、</p>
<p>3视之如碧玉、如玛瑙、有虹环其座、视之如葱珩、</p>
<p>4座之四周、有二十四座、居其上者、二十四长老、身衣白衣、首戴金冕、</p>
<p>5有电与声与雷、出自座中、亦有火灯七、燃于座前、即上帝之七神也、</p>
<p>6座前有若玻璃海、如水晶然、座中及座之四周、有生物四、前后满目、</p>
<p>7一若狮、二若犊、三貌如人、四若飞鹰、</p>
<p>8各有六翼、遍体有目、昼夜不憩、言曰、圣哉、圣哉、圣哉、主上帝全能者、昔在今在、而将来者也、</p>
<p>9生物以荣、以尊、以谢、归诸座者、即维生世世者也、</p>
<p>10时、二十四长老、伏居于座者之前、崇拜维生世世者、且投其冕于座前、曰、</p>
<p>11我主我上帝、尔堪受荣与尊与能、盖尔昔造万有、其有也造也、乃因尔旨也、</p>

</div>
</body>
</html>
