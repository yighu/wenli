<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十四章</title>
</head>
<body>
<div>
<h3>第二十四章</h3>
<p>1巴比伦王尼布甲尼撒、虏犹大王约雅敬子耶哥尼雅、及犹大牧伯、与艺匠铁工、自耶路撒冷至巴比伦后、耶和华以无花果二筐示我、置于耶和华殿前、</p>
<p>2一筐之无花果甚嘉、如初实者、一筐之无花果甚劣、不可食也、</p>
<p>3耶和华谕我曰、耶利米、尔何所见、我曰、见无花果、其嘉者甚嘉、其劣者甚劣、不可食也、</p>
<p>4耶和华谕我曰、</p>
<p>5以色列之上帝耶和华云、犹大之俘囚、即我遣至迦勒底人之地者、我必视之若此嘉果、使之获益、</p>
<p>6我必顾之益之、导归斯土、我必建之、不复毁之、我必植之、不复拔之、</p>
<p>7赋以识我之心、俾知我乃耶和华、一心归我、彼为我民、我为其上帝、</p>
<p>8至于无花果之劣而不可食者、耶和华曰、此若犹大王西底家、与其牧伯、及耶路撒冷遗民、居于斯土之众、与旅于埃及者、</p>
<p>9我必付之于敌、播散于天下万国、俾遭祸害、在我驱至之处、受凌辱、为话柄、被讪笑、服咒诅、</p>
<p>10亦必加以锋刃、饥馑疫疠、迨其灭于我所锡彼、及其列祖之地、</p>

</div>
</body>
</html>
