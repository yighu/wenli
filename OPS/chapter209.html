<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八章</title>
</head>
<body>
<div>
<h3>第八章</h3>
<p>1耶和华谕摩西曰、</p>
<p>2告亚伦云、燃灯之时、宜使七盏明耀于台前、</p>
<p>3亚伦遵耶和华所谕摩西之命而行、燃灯明耀于台前、</p>
<p>4灯台以金为之、自座及花、悉用旋法而造、遵耶和华所示摩西之式、○</p>
<p>5耶和华谕摩西曰、</p>
<p>6于以色列族中、取利未人洁之、</p>
<p>7洁礼如左、以赎罪之水洒之、使以薙刀、薙其全体、濯衣洁身、</p>
<p>8取牡犊为燔祭、和油之细面为素祭、又取牡犊一、为赎罪祭、</p>
<p>9携利未人至会幕前、集以色列会众、</p>
<p>10既引利未人于耶和华前、使以色列人按手其首、</p>
<p>11亚伦奉利未人于耶和华、为以色列族献之、以为摇祭、供耶和华之役事、</p>
<p>12利未人按手于二犊之首、尔则献之、一为赎罪祭、一为燔祭、奉于耶和华、以赎其罪、</p>
<p>13使利未人立于亚伦及其子前、奉于耶和华、以为摇祭、</p>
<p>14如是区别利未人于以色列族、使之归我、</p>
<p>15厥后利未人必入会幕、供其役事、尔必洁之、奉为摇祭、</p>
<p>16盖利未人悉归于我、我取其人、代以色列族初胎之男、使为我有、</p>
<p>17以色列族诸首生者、或人或畜、咸为我有、我戮埃及首生者时、区别之以归我、</p>
<p>18我取利未人、以代以色列族初胎之男、</p>
<p>19亦取之、以赐亚伦及其子、于会幕中、为以色列族供其役事、代之赎罪、免以色列族近于圣所、而遭灾祸、</p>
<p>20摩西亚伦暨以色列会众、如是待利未人、悉遵耶和华命、</p>
<p>21利未人去罪为洁、洗濯其衣、亚伦奉于耶和华、以为摇祭、代为赎罪、使之成洁、</p>
<p>22厥后利未人入会幕、于亚伦及其子前、以供役事、耶和华指利未人、所谕摩西者、以色列人悉遵行之、○</p>
<p>23耶和华谕摩西曰、</p>
<p>24利未人供役事、有定例焉、自二十五岁以上、可入会幕、以供役事、</p>
<p>25至于五十、乃罢其役、</p>
<p>26偕其兄弟同守会幕、毋再役事、其例若此、</p>
<p>↑返回页首</p>

</div>
</body>
</html>
