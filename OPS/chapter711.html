<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第九章</title>
</head>
<body>
<div>
<h3>第九章</h3>
<p>1智慧建室、凿其七柱、</p>
<p>2宰畜调酒、肆筵设席、</p>
<p>3遣婢速客、己于邑之高处呼曰、</p>
<p>4谁为庸人、可转而入此、</p>
<p>5谓无知者曰、来食我饼、饮我所调之酒、</p>
<p>6维尔庸人、离庸愚、得生存、行于明哲之路、○</p>
<p>7责侮慢者、自招诋毁、斥邪恶者、自取玷污、</p>
<p>8勿责侮慢者、恐其憾尔、宜责智慧者、彼乃爱尔、</p>
<p>9训迪智人、其智必益、教诲义人、其学必进、</p>
<p>10寅畏耶和华、为智慧之肇始、识圣者为明哲、</p>
<p>11盖由于我、加尔时日、增尔年龄、</p>
<p>12若尔有智、为己有之、若尔侮慢、一己承之、○</p>
<p>13愚妇喧呶、庸愚无知、</p>
<p>14在其室门之前、坐于邑中高阜之座、</p>
<p>15路人径行其道、则呼之曰、</p>
<p>16谁为庸人、可转而入此、</p>
<p>17谓无知者曰、窃取之水乃甘、暗食之饼有味、</p>
<p>18惟其人不知幽魂在此、其客在阴府之深处、</p>
<p>↑返回页首</p>

</div>
</body>
</html>
