<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1为妇者宜服尔夫、或夫不从道、致外乎道、由妇所行、亦可得之、</p>
<p>2盖以见尔贞洁之行、及敬畏也、</p>
<p>3尔之饰、毋在外、如辫发、佩金、衣美衣、</p>
<p>4乃在温柔恬静之性、隐于心不可坏者、此在上帝前为至宝、</p>
<p>5古昔圣女、上帝是望、亦以是自饰、服于其夫、</p>
<p>6如撒拉顺从亚伯拉罕、称之为主、尔若行善、无所畏惧、则为其女矣、○</p>
<p>7为夫者亦宜循理、与妇同居、视犹弱器、共承维生之恩、尔其尊之、免尔之祈祷有所阻也、○</p>
<p>8要之、佥宜同心、体恤、友爱、慈怜、谦逊、</p>
<p>9毋以恶报恶、以诟报诟、反为祝嘏、盖尔为此见召、致可得福、</p>
<p>10故曰、凡欲爱生命而见佳日者、宜禁其舌于恶、其口于谲、</p>
<p>11避恶行善、求和平而追随之、</p>
<p>12盖主目顾义人、耳听其祈、惟主之面鉴彼恶人、</p>
<p>13尔若热衷为善、害尔者其谁、</p>
<p>14若因义受苦、则福矣、勿畏其威、勿为所撼、</p>
<p>15中心尊主基督为圣、素备应对、以答凡诘尔衷所望之故者、惟宜温柔敬畏耳、</p>
<p>16既怀无亏之良、及受谤言、使诬尔宗基督之善行者、自觉羞愧、</p>
<p>17若为上帝之旨、则尔行善受苦、愈于行恶受苦矣、</p>
<p>18盖基督亦一次为罪受苦、义者代不义者、以导我侪归上帝、其身虽受死、其灵则见苏、</p>
<p>19且以灵往而宣道于狱中诸灵、</p>
<p>20即昔之背逆者、上帝于挪亚备舟之日、忍以待之、当时由水得救者无几、惟八人耳、</p>
<p>21今之洗礼、乃其影像、以救尔曹、非去形躯之污、惟求无亏之良于上帝前、乃因耶稣基督之复起也、</p>
<p>22彼已升天、在上帝右、凡天使与有权有能者咸服之、</p>

</div>
</body>
</html>
