<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十八章</title>
</head>
<body>
<div>
<h3>第十八章</h3>
<p>1斯土既服、以色列会众集于示罗、而立会幕、</p>
<p>2以色列中、尚有七支派、未得其业、</p>
<p>3约书亚谓以色列族曰、尔祖之上帝耶和华予尔之地、尔迟迟不往取之、将至何时乎、</p>
<p>4尔于各支派中、宜简三人、我将遣之周行其地、循所应得之业绘图、归而就我、</p>
<p>5分地为七、犹大族居南境、约瑟家居北境、</p>
<p>6其地绘为七区、以覆于我、我为尔掣签于我上帝耶和华前、</p>
<p>7利未人在尔中无业、因供耶和华祭司之职为其业、迦得流便二支派、玛拿西半支派、已得其业在约但东、即耶和华仆摩西所予者、</p>
<p>8所委绘图之人起而往、约书亚嘱之曰、尔往周行其地、绘图归而就我、我在示罗、为尔掣签于耶和华前、</p>
<p>9其人遂往、周行其地、依其城邑、绘为七区、注之于册、返示罗营、见约书亚、</p>
<p>10约书亚在示罗、为之掣签于耶和华前、以地分与以色列人、循其班列、○</p>
<p>11首掣签、乃便雅悯支派、循其室家得业、其境摄乎犹大约瑟二族之间、</p>
<p>12其北界、自约但上至耶利哥北、转西越乎山地、极于伯亚文野、</p>
<p>13由此而南、至路斯阪、路斯即伯特利、又下至亚他绿亚达、近下伯和仑南之山、</p>
<p>14由此而西转南、自伯和仑南相对之山、至犹大族之邑基列巴力、即基列耶琳、是为西境、</p>
<p>15南界自基列耶琳极处、转西至尼弗多亚泉、</p>
<p>16下至欣嫩子谷相对之麓、在利乏音谷之北、又至欣嫩谷、近耶布斯南、延及隐罗结、</p>
<p>17转北至隐示麦、及基利绿、在亚都冥阪相对之所、下至流便子波罕之石、</p>
<p>18沿亚拉巴之隅、下至亚拉巴、</p>
<p>19又沿伯曷拉北、至盐海之北澳、即约但河南口、是为南界、</p>
<p>20东则约但为界、此乃便雅悯裔之业、依其四界、循其室家、</p>
<p>21便雅悯支派、循其室家、所得之邑、乃耶利哥、伯曷拉、伊麦基悉、</p>
<p>22伯亚拉巴、洗玛脸、伯特利、</p>
<p>23亚文、巴拉、俄弗拉、</p>
<p>24基法阿摩尼、俄弗尼、迦巴、共十二邑、与其乡里、</p>
<p>25基遍、拉玛、比录、</p>
<p>26米斯巴、基非拉、摩撒、</p>
<p>27利坚、伊利毗勒、他拉拉、</p>
<p>28洗拉、以利弗、耶布斯、即耶路撒冷、基比亚、基列、共十四邑、与其乡里、此乃便雅悯裔之业、循其室家、</p>

</div>
</body>
</html>
