<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1祸哉血邑、诡谲强暴充满、劫夺不息、</p>
<p>2鞭声振振、车轮轰轰、马驰骤、车奔腾、</p>
<p>3骑兵冲突、剑光芒、戈闪烁、被杀者多、尸身堆积、尸骸无数、人蹶于上、</p>
<p>4盖此美妓多淫、工行邪术、以淫行鬻列邦、以邪术鬻诸族、</p>
<p>5万军之耶和华曰、我为尔敌、必揭尔裙、以蒙尔面、以尔裸体示于列国、以尔丑辱示于万邦、</p>
<p>6且以可憎之秽、投于尔身、使尔鄙陋、为众目所视、</p>
<p>7凡见尔者、必逃避尔曰、尼尼微荒芜、谁哀悼之、慰藉尔者、我何由而寻之乎、</p>
<p>8尔岂愈于挪亚们乎、彼居河间、诸水萦绕、以水为堑、以水为垣、</p>
<p>9古实埃及、为彼之力、其力无穷、弗与路比、为彼之助、</p>
<p>10惟彼被徙、而为俘囚、婴孩被掷、碎于街隅、其显者、敌为之掣签、其大人、则系之以链、</p>
<p>11尔将沈醉而昏、因敌而寻卫所、</p>
<p>12尔诸保障、如无花果之初实、一经摇撼、则落于食者之口、</p>
<p>13尔境之民、同于妇女、尔国之门、启于敌前、门楗为火所焚、</p>
<p>14尔其汲水以备受困、坚尔保障、践泥捣土、执持砖模、</p>
<p>15任尔多若蝻蝗、众若蟿螽、在彼火将焚尔、刃将灭尔、如为蝻蝗所吞、</p>
<p>16尔增商贾、多于天星蝻蝗食尽而去、</p>
<p>17尔之牧伯、有若蝗虫、尔之军长、有若蚱蜢成群、日寒栖于藩篱、日出而去、不知其所、</p>
<p>18亚述王乎、尔之民牧寝矣、尔之显者休矣、民众散于山间、无人集之、</p>
<p>19尔伤莫能减之、尔创甚剧、凡闻尔之音耗者、必向尔鼓掌、盖尔之凶恶、谁未屡受之耶、</p>

</div>
</body>
</html>
