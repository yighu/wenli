<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十一章</title>
</head>
<body>
<div>
<h3>第二十一章</h3>
<p>1耶和华谕摩西曰、告亚伦子孙为祭司者云、族中有死亡者、勿因之自污、</p>
<p>2惟骨肉之亲、如父母、兄弟、子女、则可、</p>
<p>3姊妹尚为处女、未适人者、亦可、</p>
<p>4既为民长、则勿从俗、致污己身、</p>
<p>5祭司勿髡发、勿薙须之四周、勿割肉、</p>
<p>6既献火祭于耶和华、享厥上帝、故当成圣归之、毋渎上帝之名、</p>
<p>7祭司为圣、归于上帝、故娼妓、淫女、弃妇、勿娶、</p>
<p>8必以祭司为圣、因其献食于上帝、必视之为圣、盖我耶和华乃圣、使尔为圣也、</p>
<p>9如祭司之女行淫自玷、是辱其父、必爇以火、○</p>
<p>10兄弟中为大祭司者、首沐以膏、任圣职、衣圣服、勿披发、勿裂衣、</p>
<p>11勿近尸、即父母之尸、亦勿缘之自污、</p>
<p>12勿出圣所、勿污上帝之圣所、缘上帝之膏、加于其首以为冕、我乃耶和华也、</p>
<p>13必娶处女为室、</p>
<p>14嫠妇、弃妇、淫女、娼妓、勿娶、惟宗族之处女、则可、</p>
<p>15勿使其苗裔玷于民中、盖我乃耶和华、使之成圣也、○</p>
<p>16耶和华谕摩西曰、</p>
<p>17告亚伦云、凡尔历世子孙、厥体有疵者、勿近其上帝而献食、</p>
<p>18凡体有疵者、不得近之、如瞽、跛、凹鼻、肢体不均、</p>
<p>19或手足伤毁、</p>
<p>20或伛偻、或侏儒、或瞕翳、或疥癣、或疮痍、或伤损外肾、</p>
<p>21凡祭司亚伦之裔、厥体有疵者、勿近耶和华、以献火祭、体既有疵、不得进前、献食于其上帝、</p>
<p>22所献上帝之食、无论圣与至圣、彼亦得而食之、</p>
<p>23?内不可入、坛前不可近、体既有疵、恐其玷我圣所、盖我乃耶和华、使之成圣也、</p>
<p>24摩西以此告亚伦及其子、并以色列众、</p>

</div>
</body>
</html>
