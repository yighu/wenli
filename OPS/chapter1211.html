<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1尔曹既霑主之仁泽、去诸恶慝、诡谲、伪善、媢嫉、毁谤、</p>
<p>2 3宜如甫生之婴、恋慕纯而合宜之乳、使尔由之渐长、以致蒙救、</p>
<p>4主乃活石、为人所弃、而上帝则选而宝之、</p>
<p>5尔既就之、亦如活石、筑成灵室、为圣祭司、以献灵祭、由耶稣基督而蒙嘉纳于上帝、</p>
<p>6经云、我以所选而宝之屋隅首石、置于锡安、信之者不启羞、</p>
<p>7于尔信者则为宝、于不信者、则曰、工师所弃之石、成为屋隅首石、</p>
<p>8且为踬石、为碍磐、以其背道而蹶焉、此亦豫定者也、</p>
<p>9惟尔乃蒙选之族、王室之祭司、维圣之国、特设之民、俾彰召尔出幽暗入奇光者之德、</p>
<p>10素非为民、今为上帝民、素未蒙恤、今蒙恤矣、○</p>
<p>11爱友乎、尔若客旅、若寄居、我劝尔戒形躯之欲、即攻尔心者也、</p>
<p>12于异邦中宜正尔行、使素谤尔为恶者见之、则荣上帝于眷顾之日、</p>
<p>13为主故、服人诸制、或在上之王、</p>
<p>14或王所遣罚恶彰善之方伯、</p>
<p>15盖上帝之旨、欲以善行杜愚人无知之口、</p>
<p>16尔得自由、勿以自由而掩恶、惟如上帝之仆、</p>
<p>17宜敬众人、爱兄弟、畏上帝、尊君王、○</p>
<p>18为仆者宜以敬畏服尔主、不惟于温良者、即于邪僻者亦然、</p>
<p>19缘有对上帝之良、虽受枉而忍忧、则见纳矣、</p>
<p>20尔干罪见挞而忍、何誉之有、若行善受苦而忍、此乃上帝所嘉也、</p>
<p>21尔之见召、因基督为尔受苦、遗范于尔、使践其迹、</p>
<p>22彼未干罪、口无诡谲、</p>
<p>23见诟不反詈、受苦无厉言、乃自托于依义而鞫者、</p>
<p>24身负我侪之罪、而悬于木、致我既死于罪、而生于义、因彼之损伤、而尔得医、</p>
<p>25盖尔素如歧路之羊、今归尔灵之司牧监督矣、</p>

</div>
</body>
</html>
