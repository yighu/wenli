<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十章</title>
</head>
<body>
<div>
<h3>第三十章</h3>
<p>1摩西告以色列族长曰、耶和华命曰、</p>
<p>2如人指耶和华许愿、或发誓以制其心、则勿食言、必循其口所出、</p>
<p>3若女年幼、尚在父家、指耶和华许愿、以束其身、</p>
<p>4若父闻其所许之愿、制心之约、默然无语、则其所许之愿、制心之约为定、</p>
<p>5如父闻而不允、则其所许之愿、制心之约弗定、耶和华必宥之、因其父不允也、</p>
<p>6如女许愿、或造次出言、以制其心、而后适人、</p>
<p>7夫闻之日、默然无语、则其所许之愿、制心之约为定、</p>
<p>8如夫闻而不允、则其所许之愿、造次制心之言以废、耶和华必宥之、</p>
<p>9惟嫠妇弃妇、所许的愿当偿、制心之约为定、</p>
<p>10如妇在夫家许愿、或发誓以制其心、</p>
<p>11夫闻默然、而不之禁、则其所许之愿、制心之约为定、</p>
<p>12如夫闻而废之、则其许愿所出之言、制心之约弗定、耶和华必宥之、因其夫废之也、</p>
<p>13妇或许愿、或发誓束身、以苦其心、夫可成之、亦可废之、</p>
<p>14如夫历日默然无语、则其所许之愿、束身之约、为夫所定、盖闻之而默然也、</p>
<p>15如夫闻而废之、必负其罪、</p>
<p>16以上所载、乃耶和华所谕摩西、夫于其妇、父于在家之幼女、其例若此、</p>
<p>↑返回页首</p>

</div>
</body>
</html>
