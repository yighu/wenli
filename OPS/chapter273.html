<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1嫩之子约书亚由什亭潜遣二谍、曰、往窥其地及耶利哥、二人遂往、入宿妓室、妓名喇合、</p>
<p>2或告耶利哥王曰、今夜有以色列人至此察地、</p>
<p>3耶利哥王遣人谓喇合曰、诣尔入尔室者、当携之出、盖彼为察全地而来、</p>
<p>4妇匿二人、则曰、其人诚至此、我不知其奚自、</p>
<p>5昏暮闭邑门时、其人出矣、不知何往、速追必及、</p>
<p>6妇已引之陟屋巅、以所陈麻秸藏之、</p>
<p>7使者由约但津之道而追、既出、邑门遂闭、</p>
<p>8二人未寝、妇陟屋巅就之、</p>
<p>9曰、耶和华以此地赐尔、我所知也、缘尔之故、吾侪畏惧、斯土之民丧胆、</p>
<p>10尔出埃及时、耶和华使红海之水涸于尔前、约但东之亚摩利二王西宏及噩、为尔所灭、我已闻之、</p>
<p>11我侪闻而心怯、以尔之故、无不气馁者、盖尔上帝耶和华、乃上天下地之上帝也、</p>
<p>12今我以仁慈待尔、请指耶和华而誓、亦必以仁慈待我父家、示我以实证、</p>
<p>13保存我父母、兄弟姊妹、及凡所有、拯我性命、免于死亡、</p>
<p>14二人曰、尔若不泄我事、我以己命代尔、迨耶和华予我地时、我必以仁慈诚实待尔、</p>
<p>15妇之居室、在于城垣、遂以绳缒二人、由牖而下、</p>
<p>16谓之曰、当往于山、免追者遇尔、自匿三日、迨追者返、然后前行、</p>
<p>17二人曰、尔使我所发之誓、我必守之而无咎、</p>
<p>18我侪至斯土时、尔须以此绛绳、系于缒我之牖、集尔父母兄弟、及父全家、入于此室、</p>
<p>19凡出尔门、入衢遇害、血归其首、我则无辜、惟偕居尔家者、有人害之、血归我首、</p>
<p>20如泄我事、则尔使我所发之誓、与我无与、</p>
<p>21曰、可如尔言以行、遂遣之去、以绛绳系于牖、</p>
<p>22二人至山、居之三日、待追者返、追者沿途求之不获、</p>
<p>23二人下山、济河而返、至嫩之子约书亚、以所遇者悉告之、</p>
<p>24又曰、耶和华果以全地付我、斯土之民、尽为我而丧胆、</p>

</div>
</body>
</html>
