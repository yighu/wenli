<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十七章</title>
</head>
<body>
<div>
<h3>第二十七章</h3>
<p>1以皂荚木作坛、其式维方、长五肘、广五肘、高三肘、</p>
<p>2四隅作四角、与坛相连、俱包以铜、</p>
<p>3作盆以盛坛灰、及铲盘肉锸、火鼎诸器、悉以铜造、</p>
<p>4以铜作坛网、网之四隅、作铜环四、</p>
<p>5置网于坛之四周缘下、上及坛之半、</p>
<p>6以皂荚木作坛杠、包之以铜、</p>
<p>7贯杠于环、在坛两旁以舁之、</p>
<p>8坛以板作、而虚其中、必循在山示尔之式、而制作之、○</p>
<p>9又立幕院、南面之帷长百肘、以撚线细枲布为之、</p>
<p>10其柱二十、铜座二十、柱钩与环、皆以银作、</p>
<p>11北面之帷长百肘、其柱二十、铜座二十、柱钩与环、皆以银作、</p>
<p>12院之西面、帷广五十肘、其柱十、其座十、</p>
<p>13院之东面、广五十肘、</p>
<p>14门左之帷、长十五肘、其柱三、其座三、</p>
<p>15门右之帷十五肘、其柱三、其座三、</p>
<p>16院门之?、以蓝紫绛三色之缕、与撚线细枲布、绣工制之、长二十肘、其柱四、其座四、</p>
<p>17院四周之柱、其钩与环、俱以银作、其座则铜、</p>
<p>18院长百肘、广五十肘、帷高五肘、以撚线细枲布为之、其座乃铜、</p>
<p>19幕中所用之器与钉、及院之钉、悉以铜作、○</p>
<p>20宜命以色列民、取橄榄捣清油、使灯常燃、</p>
<p>21会幕中、法匮前之?外、亚伦与其子、自夕达旦、理灯于耶和华前、此为以色列族历世之永例、</p>

</div>
</body>
</html>
