<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第百三十六篇</title>
</head>
<body>
<div>
<h3>第百三十六篇</h3>
<p>1尔其称谢耶和华、以其为善、慈惠永存兮、</p>
<p>2称谢诸神之神、以其慈惠永存兮、</p>
<p>3称谢诸主之主、以其慈惠永存兮、</p>
<p>4独行大奇事、以其慈惠永存兮、</p>
<p>5以明哲造穹苍、以其慈惠永存兮、</p>
<p>6铺大地于水上、以其慈惠永存兮、</p>
<p>7缔造巨光、以其慈惠永存兮、</p>
<p>8日以理昼、以其慈惠永存兮、</p>
<p>9月星理夜、以其慈惠永存兮、</p>
<p>10击埃及之长子、以其慈惠永存兮、</p>
<p>11导以色列出其间、以其慈惠永存兮、</p>
<p>12施能手与奋臂、以其慈惠永存兮、</p>
<p>13分裂红海、以其慈惠永存兮、</p>
<p>14导以色列经行其中、以其慈惠永存兮、</p>
<p>15覆法老与其军于红海、以其慈惠永存兮、</p>
<p>16导其民历旷野、以其慈惠永存兮、</p>
<p>17击杀强王、以其慈惠永存兮、</p>
<p>18戮著名之王、以其慈惠永存兮、</p>
<p>19戮亚摩利王西宏、以其慈惠永存兮、</p>
<p>20戮巴珊王噩、以其慈惠永存兮、</p>
<p>21以其地为业、以其慈惠永存兮、</p>
<p>22赐其仆以色列为业、以其慈惠永存兮、</p>
<p>23念我卑贱之况、以其慈惠永存兮、</p>
<p>24援我于敌、以其慈惠永存兮、</p>
<p>25赐粮于凡有血气者、以其慈惠永存兮、</p>
<p>26其称谢天上上帝、以其慈惠永存兮、</p>

</div>
</body>
</html>
