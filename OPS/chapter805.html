<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第五十二章</title>
</head>
<body>
<div>
<h3>第五十二章</h3>
<p>1锡安欤、尔其兴起、兴起、而被以力、圣邑耶路撒冷欤、衣尔丽服、自今而后、凡未受割、及不洁者、不复入于尔中、</p>
<p>2耶路撒冷欤、尔其兴起、去尔尘埃、安然而坐、被虏之锡安女欤、脱尔项索、</p>
<p>3耶和华曰、尔昔见鬻、未尝得值、尔今见赎、亦不需金、</p>
<p>4主耶和华曰、昔我民下埃及而寓之、亚述人无故虐遇之、</p>
<p>5耶和华曰、我民既无因而被虏、辖之者哗然而呼、终日恒渎我名、我将何为乎、</p>
<p>6我民必识我名、彼时必知出言者我、我在此也、○</p>
<p>7在于山上、报嘉音、传和平、报福祉之嘉音、宣扬拯救、告锡安曰、尔之上帝为王矣、其人之足迹、何其美哉、</p>
<p>8试听守望者之声、彼众同声讴歌、盖耶和华归锡安时、彼必觌面见之、</p>
<p>9耶路撒冷荒芜之区、其欢声同歌、盖耶和华已慰藉其民、救赎耶路撒冷、</p>
<p>10耶和华于列邦显其圣臂、地之四极、皆见我上帝之拯救焉、</p>
<p>11去之去之、出离斯土、勿扪污蔑、尔携耶和华之器者、当自洁焉、</p>
<p>12尔曹出时、不匆迫、非逃亡、盖耶和华必导于尔前、以色列之上帝必护于尔后、○</p>
<p>13主曰、我仆必获亨通、必被高举上升、造乎其极、</p>
<p>14彼曾面目憔顇、甚于世人、形容枯槁、逾于人子、令众骇异、</p>
<p>15必使多民愕然而兴起、君王因之而箝口、未示之者、必得观之、未闻之者、必得悟之、</p>

</div>
</body>
</html>
