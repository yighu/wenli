<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十章</title>
</head>
<body>
<div>
<h3>第十章</h3>
<p>1死蝇使制香者之膏、发其恶臭、人之愚妄虽小、足败智慧尊荣、</p>
<p>2智者之心在右、愚者之心在左、</p>
<p>3愚者行于途、适形其无智、乃谓众曰、尔愚人也、</p>
<p>4执政者怒尔、勿去位、盖柔顺可免大过、</p>
<p>5我于日下、见有一患、似出于执政者之错误、</p>
<p>6即置愚者于高位、坐富者于下座也、</p>
<p>7又见奴仆乘马、牧伯徒行如仆、</p>
<p>8掘阱者、必自陷其中、穴墙者、必为蛇所啮、</p>
<p>9移石者必受伤、劈木者必遭险、</p>
<p>10斧钝不砺其锋、则费力尤多、惟智慧使人获益、</p>
<p>11未施术而蛇啮人、则术士无所裨、</p>
<p>12智者之口出惠言、愚者之口吞乎己、</p>
<p>13其口所言、始则愚昧、终则狂妄、</p>
<p>14愚者多言、将来之事、人所不知、身后之事、孰能预告、</p>
<p>15愚者之劳致惫、不识入邑何由、○</p>
<p>16王为幼稚、牧伯晨宴、斯邦祸矣、</p>
<p>17王出世胄、牧伯饮食以时、以补精力、不致沉湎、斯邦福矣、</p>
<p>18人惰则榱陷、手懈则屋漏、</p>
<p>19人为欢乐而设宴、酒可娱其生、金可应诸用、</p>
<p>20毋于内心诅君王、毋于卧室诅富人、盖飞鸟必扬尔声、羽族必述其事也、</p>

</div>
</body>
</html>
