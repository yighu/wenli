<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1由上帝旨、为基督耶稣使徒保罗、书达以弗所诸圣徒、及忠信于基督耶稣者、</p>
<p>2愿恩惠平康、由我父上帝、及主耶稣基督归尔、○</p>
<p>3祝颂上帝、我主耶稣基督之父、曾由基督、祝我以在天属神之诸福、</p>
<p>4即如创世之先、由基督选我侪、俾在其前圣而无玷、</p>
<p>5依厥善旨、以爱豫定我侪、由耶稣基督得为其子、</p>
<p>6致赞其恩之荣、即于其爱子中乐赐我侪者、</p>
<p>7我侪于彼因其血而得赎、即罪之赦、依上帝洪恩也、</p>
<p>8此恩、乃上帝以诸智诸识溢于我者、</p>
<p>9示我以厥旨之奥秘、循其善意、乃于彼中所定者、</p>
<p>10迨期满时、在天在地之万有、悉统一于基督、</p>
<p>11我侪于彼亦得为业、乃依己旨行万事者所豫定、</p>
<p>12致使其荣、因我侪先于基督有望者、得颂赞焉、</p>
<p>13尔于彼既闻真道、即救尔之福音、且信之、则受所许圣神之印、</p>
<p>14此乃我侪嗣业之质、迨上帝之业见赎、其荣则得颂赞、</p>
<p>15故我闻尔于主耶稣之信、向诸圣徒之爱、</p>
<p>16则为尔感谢不已、祈祷时常念及尔、</p>
<p>17俾我主耶稣基督之上帝、有荣之父、赐尔明智与启示之灵、以识上帝、</p>
<p>18心目克明、俾知尔蒙其召所望何如、彼于诸圣徒之业、其荣之丰富何如、</p>
<p>19 20且于我诸信者、其能之浩大何如、乃依其能力运行于基督中、即自死起之之时、使坐其右于天、</p>
<p>21超乎诸执政者、秉权者、有能者、宰治者、及凡有名者、不第今世、亦在来世、</p>
<p>22且服万有于其足下、使为万有之首于教会、</p>
<p>23教会为其体、乃充乎万有者之所充也、</p>

</div>
</body>
</html>
