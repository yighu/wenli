<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十三章</title>
</head>
<body>
<div>
<h3>第二十三章</h3>
<p>1撒拉享寿一百二十七岁、</p>
<p>2卒于迦南之基列亚巴、即希伯仑、亚伯拉罕来、为之哀哭、</p>
<p>3后起离尸、语赫人曰、</p>
<p>4我于尔中为宾旅、请以冢地与我、葬我死者、使之离我、</p>
<p>5赫人曰、</p>
<p>6吾主、请听、尔于我中、为上帝之牧伯、在我冢地间、择其佳域、以葬尔之死者、我中无人禁之、</p>
<p>7亚伯拉罕起、向土人赫族而鞠躬、</p>
<p>8曰、尔若有意容我得葬死者、使之离我、则请听我言、为我求琐辖子以弗仑、</p>
<p>9以其田隅之麦比拉穴、足其价值、售我为业、俾于尔中得有冢地、</p>
<p>10以弗仑、赫族也、时、坐于赫人中、于入邑门之赫人前、谓亚伯拉罕曰、</p>
<p>11主欤、勿尔、请听我言、我以田及田之穴、于我同族人前予尔、可葬汝之死者、</p>
<p>12亚伯拉罕遂向土人而鞠躬、</p>
<p>13当众前谓以弗仑曰、请听我言、我将以金购田、尔其受之、使我得葬死者、</p>
<p>14以弗仑曰、吾主、请听、其田值金四百舍客勒、</p>
<p>15尔我之间、何足算哉、请葬死者、</p>
<p>16亚伯拉罕从以弗仑言、依其当赫人前所定、权商贾通用之金四百舍客勒予之、○</p>
<p>17如是、以弗仑之田、在麦比拉、与幔利相对者、田与穴、暨四周之林木、</p>
<p>18于入邑门之赫人前、俱定与亚伯拉罕为业、</p>
<p>19厥后亚伯拉罕、葬其妻撒拉于对乎幔利、麦比拉田之穴、幔利即希伯仑、在迦南地、</p>
<p>20田及穴、赫人定与亚伯拉罕为冢地、</p>

</div>
</body>
</html>
