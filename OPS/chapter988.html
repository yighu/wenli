<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1希律王时、耶稣生于犹大之伯利恒、有博士数人、自东方至耶路撒冷、</p>
<p>2曰、生而为犹太人王者安在、我在东方见其星、故来拜之、</p>
<p>3希律王闻之惶惧、举耶路撒冷皆然、</p>
<p>4乃集祭司诸长、及民间士子、问基督当生于何处、</p>
<p>5佥曰、犹大之伯利恒、盖先知载云、</p>
<p>6犹大地之伯利恒乎、尔在犹大郡中、非最小者、盖将有君自尔出、牧我以色列民矣、</p>
<p>7于是希律密召博士、询悉星见之时、</p>
<p>8遂遣之往伯利恒曰、尔往详访厥婴、遇则告我、我亦往拜之、</p>
<p>9博士闻王命而往、东方所见之星忽导于前、至婴儿所、则止其上、</p>
<p>10博士见星、喜不自胜、</p>
<p>11入室、见婴及其母马利亚、则俯伏拜婴、启椟、以黄金乳香没药献之、</p>
<p>12乃于梦中得示、令勿返见希律、遂由他途而归、○</p>
<p>13博士既去、主之使见梦于约瑟曰、起、携婴及其母、奔埃及、寓彼、俟余示尔、盖希律将索婴歼之、</p>
<p>14遂起、携婴及其母、夜往埃及、</p>
<p>15寓彼、至希律卒、以应主藉先知所言云、曾召吾子出埃及矣、</p>
<p>16时、希律知为博士所愚、怒甚、遣人将伯利恒及四境所有男婴、按其详问博士时、凡二岁以下者殄之、</p>
<p>17于是应先知耶利米所言云、</p>
<p>18在拉玛闻声、哀泣恸甚、乃拉结哭其子、而不受慰、以其无存也、○</p>
<p>19希律既卒、主之使在埃及见梦于约瑟曰、起、</p>
<p>20携婴及其母、往以色列地、盖索婴命者已死矣、</p>
<p>21遂起、携婴及其母、至以色列地、</p>
<p>22闻亚基老继父希律为犹大王、惧不敢往、梦中得示、遂入加利利境、</p>
<p>23至一邑名拿撒勒居之、应诸先知所言云、人将称之为拿撒勒人矣、</p>

</div>
</body>
</html>
