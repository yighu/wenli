<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第五章</title>
</head>
<body>
<div>
<h3>第五章</h3>
<p>1我劝尔中诸长老、我亦同为长老、证基督受苦、共与将显之荣者也、</p>
<p>2宜牧尔中上帝群而督之、非由强、乃由愿、非趋利、乃乐为、</p>
<p>3非主持所托、乃模范于众、</p>
<p>4于牧长显著时、必得不敝之荣冕、</p>
<p>5幼宜服长、尔曹谦以自束、互相服役、盖上帝拒骄泰者、赐恩卑逊者、</p>
<p>6故于上帝大能之下、尔当自卑、俾得届期擢尔、</p>
<p>7以凡所虑者托之、盖彼眷顾尔也、</p>
<p>8宜节制儆醒、尔敌乃魔、如吼狮遍行、觅可吞噬者、</p>
<p>9宜坚于信以御之、知尔兄弟在世、亦经此苦、</p>
<p>10施诸恩之上帝、缘基督召尔享其永荣、俾尔于暂苦后、完全、坚固、强健、</p>
<p>11愿权势归之、爰及世世、阿们、○</p>
<p>12我略书此、由我所视为忠信之兄弟西拉、遗尔以为劝、且证此为上帝真恩、尔宜坚立其中、</p>
<p>13在巴比伦之会、与尔共蒙选者、及吾子马可问尔安、</p>
<p>14宜接吻以爱、互相问安、愿平康归尔凡宗基督者、</p>

</div>
</body>
</html>
