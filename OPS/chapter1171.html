<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三章</title>
</head>
<body>
<div>
<h3>第三章</h3>
<p>1故我不能复忍、愿独留于雅典、</p>
<p>2遣我兄弟提摩太、于基督福音为上帝役者、以坚尔曹、为尔之信而慰尔、</p>
<p>3免有人为诸苦所摇、盖尔自知分定于此也、</p>
<p>4我偕尔时、豫告我侪将受难、后果如是、尔所知也、</p>
<p>5缘此、我不能复忍、遣人欲知尔信、恐为试者所惑、而我徒劳、</p>
<p>6今提摩太自尔返、报我嘉音、言尔之信与爱、且常缅怀我、切愿见我、如我于尔然、</p>
<p>7兄弟乎、故我于诸颠沛患难中、因尔之信而受慰、</p>
<p>8尔若坚立主中、我则生矣、</p>
<p>9我在上帝前、为尔所乐之乐、将何以答谢上帝乎、</p>
<p>10昼夜切求、愿见尔面、以补尔信之不逮、○</p>
<p>11愿我父上帝、与我主耶稣、导我以坦途就尔、</p>
<p>12又愿主俾尔之相爱、益而充之、且及于众、如我于尔然、</p>
<p>13致坚尔心、圣而无间、在我父上帝前、于我主耶稣偕其诸圣者而临之时焉、</p>

</div>
</body>
</html>
