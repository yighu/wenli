<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第六十三章</title>
</head>
<body>
<div>
<h3>第六十三章</h3>
<p>1来自以东、出自波斯拉、衣红衣、被丽服、具大力而行者、伊何人乎、我也、即依公义而言、有力施援者也、</p>
<p>2尔衣维赭、尔服若践酒醡者、何也、</p>
<p>3惟我独践酒醡、庶民无与偕者、我震怒而践之、我发愤而躏之、其血溅我衣、染我服、</p>
<p>4盖复仇之日、在我意中、我救赎之年已届、</p>
<p>5我观之、无人辅翼、我异其无人扶持、遂以己臂自行拯救、藉己愤自为扶持、</p>
<p>6震怒践踏列邦、发愤使之酩酊、流其血于地、○</p>
<p>7耶和华矜恤我侪、及以色列家、恩惠丰隆、我将宣扬其仁慈、而颂美之、</p>
<p>8盖彼曰、斯乃我民、不行诈伪之子、故为其救主、</p>
<p>9民遭困苦、彼亦共之、使侍其前之使救之、加仁爱矜恤以赎之、在古昔时、扶翼之、怀抱之、</p>
<p>10惟民叛逆、使其圣神怀忧、故转为雠、而自攻之、</p>
<p>11民乃忆及古昔、摩西与其众民、曰、导民与民之牧、出自海中、赋以圣神者、安在哉、</p>
<p>12以其荣臂援摩西之右手、判海水于其前、丕显其名、永世弗替、</p>
<p>13导民涉深渊、若马行原野、不致颠踬、</p>
<p>14耶和华之神、使民绥安、若群畜之息于陵谷、尔导民如是、以彰尔荣名、</p>
<p>15尚其自天垂顾、自圣且荣之所鉴观、尔之热衷大能、而今安在、尔之仁慈矜恤、靳不我施、</p>
<p>16尔乃我父、亚伯拉罕虽不我知、以色列亦不我识、尔耶和华为我之父、自古名为救赎我者、</p>
<p>17耶和华欤、何任我离尔道、刚愎厥心、不敬畏尔、缘尔仆尔所选之支派故、尚其复返、</p>
<p>18尔之圣民得业未久、我敌蹂躏圣所、</p>
<p>19我侪似未为尔所治、似未以尔名而称者、</p>

</div>
</body>
</html>
