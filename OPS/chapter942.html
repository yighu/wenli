<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第六章</title>
</head>
<body>
<div>
<h3>第六章</h3>
<p>1其来、我侪归耶和华、彼既裂我、亦必医我、彼既击我、亦必裹我、</p>
<p>2越二日、将苏我、至三日、将起我、生于其前、</p>
<p>3我侪当识耶和华、黾勉而识之、其见也、若晨光之准、其临也、若甘雨、若润土之春雨、○</p>
<p>4以法莲欤、我将何以待尔、犹大欤、我将何以待尔、盖尔之仁义、有若朝云、又如速消之露、</p>
<p>5故我藉诸先知削斵之、以我口之言诛戮之、我之审鞫、若光之见、</p>
<p>6我欲矜恤、不欲祭祀、欲识上帝之知识、愈于燔祭、</p>
<p>7彼爽约若他人、而欺罔我、</p>
<p>8基列乃行恶者之邑、为血沾染、</p>
<p>9譬彼群盗、伏而伺人、祭司亦会于示剑之途、肆行杀戮、邪恶是作、</p>
<p>10在以色列家、我见可憎之事、以法莲行淫、以色列被玷、</p>
<p>11犹大欤、我返我民之俘囚时、必有为尔所定之果报、</p>

</div>
</body>
</html>
