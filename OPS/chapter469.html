<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十八章</title>
</head>
<body>
<div>
<h3>第十八章</h3>
<p>1约沙法富有货财、大得尊荣、与亚哈联姻、</p>
<p>2越数年、往撒玛利亚见亚哈、亚哈为彼与从者、宰牛羊甚多、耸其同往基列拉末、</p>
<p>3以色列王亚哈谓犹大王约沙法曰、尔愿与我偕往基列拉末乎、曰、尔我无异、我民如尔民、必偕尔以战、</p>
<p>4约沙法谓以色列王曰、请先咨诹耶和华、</p>
<p>5以色列王乃集先知四百人、谓之曰、我往基列拉末以战、可否、曰、往哉、上帝必付之于王手、</p>
<p>6约沙法曰、在此、非尚有耶和华之先知、可询之乎、</p>
<p>7以色列王曰、尚有一人、音拉子米该雅、可藉之詻诹耶和华、然我憾之、因其论我之预言、有凶而无吉、约沙法曰、王勿言是、</p>
<p>8以色列王召一宦者、曰、速令音拉子米该雅至、</p>
<p>9以色列王与犹大王约沙法、各衣朝服、坐于位、在撒玛利亚邑门之场、众先知预言于其前、</p>
<p>10基拿拿子西底家曾制铁角、曰、耶和华云、尔必以此角触亚兰人、至于尽灭、</p>
<p>11众先知亦如是预言曰、可往基列拉末、而得利达、耶和华将付之于王手、</p>
<p>12往召米该雅之使谓之曰、诸先知众口一辞、以吉语告王、请尔与彼同辞、告以吉语、</p>
<p>13米该雅曰、我指维生之耶和华而誓、我上帝所谕者、我必言之、</p>
<p>14既至王前、王曰、米该雅、我侪往基列拉末以战、可否、曰、可往、而得利达、敌必被付于尔手、</p>
<p>15王曰、我须几次嘱尔、奉耶和华名与我言、惟以诚实乎、</p>
<p>16曰、我观以色列众散布于山、犹羊无牧、耶和华云、斯众无主、可各安归其家、</p>
<p>17以色列王谓约沙法曰、我岂不云、彼论我之预言、有凶无吉乎、</p>
<p>18米该雅曰、其听耶和华之言、我见耶和华坐于其位、天上万军咸侍左右、</p>
<p>19耶和华曰、谁愿诱以色列王亚哈、往基列拉末而陨没乎、其一曰如此、其一曰如彼、</p>
<p>20后有神出、立于耶和华前曰、我愿诱之、曰、何以诱之、</p>
<p>21曰、我将出为诳言之神、在其众先知之口、曰、尔往为之、必成其事、</p>
<p>22今耶和华以诳言之神、置尔众先知之口、耶和华有言、将加祸于尔、</p>
<p>23基拿拿子西底家、前批米该雅之颊、曰、耶和华之神自我往与尔言、由于何途、</p>
<p>24曰、尔匿密室之日、则必见之、</p>
<p>25以色列王曰、执米该雅、归付邑宰亚们、及王子约阿施、</p>
<p>26告之曰、王命拘此夫于狱、食以艰苦之饼、饮以艰苦之水、待我安归、</p>
<p>27米该雅曰、如尔安归、则是耶和华未藉我而言、又曰、诸民、尔其听之、○</p>
<p>28以色列王与犹大王约沙法、往基列拉末、</p>
<p>29以色列王谓约沙法曰、我将改装入陈、惟尔当衣王服、以色列王遂改装、二人入陈、</p>
<p>30亚兰王曾命车长曰、尊卑俱勿与战、惟与以色列王而已、</p>
<p>31车长见约沙法、则曰、此乃以色列王也、遂转战之、约沙法号呼、耶和华上帝助之、使敌去之、</p>
<p>32车长见非以色列王、则返而不追、</p>
<p>33有人偶尔挽弓、射中以色列王甲缝、王谓御者曰、我重伤矣、旋车载我出军、</p>
<p>34是日战势剧烈、以色列王强立于军、以御亚兰人、至于日夕、日入时乃卒、</p>

</div>
</body>
</html>
