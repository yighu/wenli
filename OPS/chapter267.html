<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十章</title>
</head>
<body>
<div>
<h3>第三十章</h3>
<p>1我所陈于尔前之祝与诅、既已临尔、于尔上帝耶和华逐尔而至之邦、追忆此事、</p>
<p>2与尔子孙、一心一意归尔上帝耶和华、遵从其言、循我今日所谕尔者、</p>
<p>3则尔上帝耶和华将矜恤尔、返尔俘囚、自散尔而至之列邦集尔、</p>
<p>4尔见逐者至于天涯、尔上帝耶和华必由彼集尔、携之而归、</p>
<p>5尔祖所据之地、尔上帝耶和华必导尔入而得之、降福于尔、俾尔昌炽、较祖尤众、</p>
<p>6尔上帝耶和华必制尔情欲、爰及子孙、使一心一意爱尔上帝耶和华、致得生存、</p>
<p>7尔上帝耶和华、必以是诅、加诸尔敌、及憾尔迫尔者、</p>
<p>8尔将旋归、听从耶和华之言、遵行其诫、我今日所谕尔者、</p>
<p>9 10尔若听从尔上帝耶和华之言、守此律书所载之诫命典章、一心一意归尔上帝耶和华、则尔上帝耶和华必于凡尔所为、锡以福祉、身之所生、畜之所出、土之所产、尽皆蕃衍、耶和华心复悦尔、锡以福祉、如昔悦尔祖然、</p>
<p>11我今谕尔之诫、行之非难、离尔非远、</p>
<p>12不在天上、致尔自谓、谁升天携之以至、使我闻而行之、</p>
<p>13不在海外、致尔自谓、谁济海携之以至、使我闻而行之、</p>
<p>14斯道密迩乎尔、在尔口、在尔心、俾尔行之、○</p>
<p>15我今日以生与福、死与祸、陈于尔前、</p>
<p>16谕尔爱尔上帝耶和华、遵行其道、守其诫命、典章律例、致得生存昌炽、尔上帝耶和华于尔所入而据之地、锡尔以嘏、</p>
<p>17如尔中心违离、不欲听从、为人所诱、崇事他神、</p>
<p>18我今告尔、尔必灭亡、于渡约但而得之地、不得延年、</p>
<p>19我今呼吁天地为证、以生死祝诅、陈于尔前、尔其选生、俾尔及尔子孙、得以生存、</p>
<p>20且爱尔上帝耶和华、听从其言、而依附之、盖耶和华为尔生命、及尔延年之由、使尔居于其所誓赐尔祖亚伯拉罕以撒雅各之地、</p>

</div>
</body>
</html>
