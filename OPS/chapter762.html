<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第九章</title>
</head>
<body>
<div>
<h3>第九章</h3>
<p>1昔受痛苦者、将免幽暗、上帝昔使西布伦与拿弗他利地受辱、后将使沿海之路、约但河外、列邦之境得荣、</p>
<p>2处暗之民、得见大光、居阴翳之域者、有光照之、</p>
<p>3尔昌厥民、而益其乐、彼乐于尔前、如获稼之欢、犹分赃之喜、</p>
<p>4因其负重之轭、挞背之杖、暴者之梃、尔已折之、若于米甸之日、</p>
<p>5战士鼓噪之时、所擐之甲、及沾血之衣、俱必为薪、火焚之柴、</p>
<p>6盖有婴孩为我而生、有子锡予于我、其肩负荷国政、其名称为奇士、谋主、全能之神、恒久之父、和平之君、</p>
<p>7其政治与和平、有加无已、在于大卫之位、治理其国、以公以义建立之、保定之、自今迄于永远、万军耶和华之热中、将成此焉、○</p>
<p>8主发一言、及于雅各、临于以色列、</p>
<p>9维此众庶、以法莲与撒玛利亚居民将知之、彼心骄气傲、曰、</p>
<p>10砖既圮、我以凿石建之、桑既伐、我以香柏易之、</p>
<p>11故耶和华起利汛之敌以攻之、并激其仇、</p>
<p>12东有亚兰、西有非利士、张口吞噬以色列、然其怒未息、其手尚伸焉、○</p>
<p>13斯民仍未转向击之者、不寻求万军之耶和华、</p>
<p>14故一日之间、耶和华断以色列之首尾、棕枝与芦苇、</p>
<p>15长者尊者、首也、传妄语之先知、尾也、</p>
<p>16导民者诱入迷途、受导者沦胥以亡、</p>
<p>17故主不悦其丁男、不恤其孤寡、因皆亵慢作恶、众口言妄、然其怒未息、其手尚伸焉、○</p>
<p>18夫恶如火之燎、焚毁荆棘蒺藜、燃乎丛林、烟柱上腾、</p>
<p>19因万军耶和华之震怒、斯土被毁、民如柴薪、不相顾恤、</p>
<p>20有夺于右者而仍饥、有食于左者而不饱、各啮己臂之肉、</p>
<p>21玛拿西吞噬以法莲、以法莲吞噬玛拿西、二者同攻犹大、然其怒未息、其手尚伸焉、</p>

</div>
</body>
</html>
