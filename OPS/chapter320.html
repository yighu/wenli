<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第四章</title>
</head>
<body>
<div>
<h3>第四章</h3>
<p>1波阿斯至邑门而坐、见其所言宜赎产者过焉、则呼之曰、某欤、请离途、坐于此、遂离途而坐、</p>
<p>2乃简邑之长老十人、谓曰、请坐于此、遂坐、</p>
<p>3语宜赎产者曰、自摩押而归之拿俄米、将鬻我昆弟以利米勒之田、</p>
<p>4我意告尔、于坐此者、及我民之长老前、尔其购之、当赎之者乃尔、其次则我、别无他人、如尔欲赎、则赎之、不然、明白告我、其人曰、我欲赎之、</p>
<p>5波阿斯曰、尔由拿俄米手赎田之日、亦由死者之妇、摩押女路得而购之、俾承其业、以继死者之名、</p>
<p>6宜赎产者曰、我不能为己赎之、恐害我业、赎产之权、请尔操之、盖我不能赎也、</p>
<p>7昔在以色列中、凡赎物易物、欲定其事者、必解其履、以予邻里、此以色列人为据之例也、</p>
<p>8故宜赎产者谓波阿斯曰、汝其购之、则解其履、</p>
<p>9波阿斯谓长老与民众曰、凡属以利米勒、及基连玛伦之业、我由拿俄米手购之、今日汝众为证、</p>
<p>10更购玛伦妻摩押女路得为妻、俾承其业、以继死者之名、免其名绝于昆弟、及故乡之门、汝众为证、</p>
<p>11在邑门之众、与诸长老曰、我侪为证、愿耶和华使适尔家之妇、如拉结利亚、肇造以色列家者、亦愿尔称豪于以法他、得名于伯利恒、</p>
<p>12愿尔之家、由耶和华赐此少妇之子成立、如他玛从犹大所生法勒斯之家、</p>
<p>13波阿斯遂娶路得、与之同室、耶和华赐之怀妊生子、</p>
<p>14众妇谓拿俄米曰、当颂美那和华、今日使尔不缺亲属、愿此子得名于以色列中、</p>
<p>15彼必使尔振兴、供养尔于老年、彼为爱尔之媳所生、此媳于尔、较七子尤善、</p>
<p>16拿俄米取子、抱之于怀、为其阿保、</p>
<p>17邻妇曰、拿俄米得子矣、乃名之曰俄备得、俄备得为耶西父、耶西为大卫父、○</p>
<p>18法勒斯之世胄如左、法勒斯生希斯伦、</p>
<p>19希斯伦生兰、兰生亚米拿达、</p>
<p>20亚米拿达生拿顺、拿顺生撒门、</p>
<p>21撒门生波阿斯、波阿斯生俄备得、</p>
<p>22俄备得生耶西、耶西生大卫、</p>

</div>
</body>
</html>
