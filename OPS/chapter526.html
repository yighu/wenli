<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第六章</title>
</head>
<body>
<div>
<h3>第六章</h3>
<p>1约伯曰、</p>
<p>2惟愿权我之忧、衡我之难、</p>
<p>3较诸海沙尤重、故我言词造次、</p>
<p>4全能者之矢、入于我躬、我神饮其毒、上帝之威烈、列陈攻我、</p>
<p>5野驴有薪岂呼乎、牛有刍岂鸣乎、</p>
<p>6物淡无盐可食乎、蛋白有味乎、</p>
<p>7此事乃如可厌之食、我灵弗受之、</p>
<p>8惟愿得我所求、上帝赐我所望、</p>
<p>9即其乐意压我、伸手绝我、</p>
<p>10我则尚有慰藉、纵罹无已之苦、犹可踊跃、因我未违圣者之言、</p>
<p>11我力若何、尚可待乎、我终若何、尚可忍乎、</p>
<p>12我力岂石之力乎、我体岂铜乎、</p>
<p>13我中非无辅助乎、我智非尽屏除乎、</p>
<p>14人将颓败、失其对全能者之寅畏、其友宜矜恤之、</p>
<p>15我昆弟行诈伪、如溪之竭、如涧之涸、</p>
<p>16初因凝冰而闇、雪藏其中、</p>
<p>17至暖则消、既暑则干、</p>
<p>18沿溪而行之旅、迂道入野而死、</p>
<p>19提玛之行旅望之、示巴之群侣企之、</p>
<p>20失所望则抱愧、至其地则蒙羞、</p>
<p>21尔曹亦然、见彼威烈、则恐惧焉、</p>
<p>22我岂云供我、或以物馈我、</p>
<p>23岂云援我于敌手、赎我于虐人、</p>
<p>24请尔训诲、我则缄口、且使我知、何事有过、</p>
<p>25正言之力何其大、惟尔之谴、何所谴耶、</p>
<p>26尔欲谴言词乎、不知绝望之人、其论如风、</p>
<p>27尔欲为孤子而探阄、以友朋为贸易、</p>
<p>28请尔观我、必不觌面言诳、</p>
<p>29请尔转意、勿为不义、其复转意、我事乃义、</p>
<p>30我舌有不义乎、我口不辨邪恶乎、</p>

</div>
</body>
</html>
