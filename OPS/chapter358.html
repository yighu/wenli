<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第七章</title>
</head>
<body>
<div>
<h3>第七章</h3>
<p>1王居宫室、耶和华锡以绥安、得免四周诸敌之扰、</p>
<p>2王谓先知拿单曰、我居香柏之室、而上帝之匮乃在帐中、</p>
<p>3拿单曰、尔其从心所欲而行、盖耶和华偕尔、</p>
<p>4是夜耶和华谕拿单曰、</p>
<p>5往告我仆大卫曰、耶和华云、尔为我建室以居乎、</p>
<p>6我自导以色列族出埃及、至于今日、未尝居室、乃行于帷幕中、</p>
<p>7凡我与以色列人偕行之地、岂曾语所命牧我民以色列支派之一者曰、曷不为我建香柏之室乎、</p>
<p>8故当谓我仆大卫曰、万军之耶和华云、我自羊牢中、羊群后、取尔为我民以色列之君、</p>
<p>9尔之所往、我皆与偕、绝尔诸敌、将锡尔大名、如世间大人之名、</p>
<p>10我欲为我民以色列定一区域、而栽植之、使居己所、不复迁移、不复遭恶类之窘迫、有如畴昔、</p>
<p>11及我命士师治我民以色列时、我必使尔安居、得免诸敌之扰、且耶和华告尔、耶和华必为尔建立家室、</p>
<p>12迨尔之日已盈、与列祖偕眠、我必立尔所出之裔以嗣尔、巩固其国、</p>
<p>13彼将为我名建室、我必固其国位、历久弗替、</p>
<p>14我将为其父、彼将为我子、彼若作恶、我必以人之杖、世人之鞭责之、</p>
<p>15惟我仁慈不离之、如昔夺之于扫罗、即我为尔所弃者、</p>
<p>16尔家尔国必坚立、尔位必坚定、至于永远、</p>
<p>17拿单循此诸言、依此启示、告大卫、○</p>
<p>18大卫王入坐于耶和华前、曰、主耶和华欤、我何人斯、我家若何、尔乃导我至此乎、</p>
<p>19主耶和华欤、此于尔目、犹以为小、尔又言及尔仆之家、至于久远、主耶和华欤、此岂世人所常有乎、或作此亦为世人之例乎</p>
<p>20主耶和华欤、大卫更有何辞、盖尔洞悉尔仆、</p>
<p>21尔行此大事、乃践尔言、循尔志、使仆知之、</p>
<p>22耶和华上帝欤、惟尔为大、依我所闻、无可比拟、尔外无他上帝、</p>
<p>23地上何民、如尔民以色列、上帝亲往赎之、以为己民、而显己名、且为尔国、行大而可畏之事、驱逐列邦、及其诸神、于尔自埃及所赎之民前、</p>
<p>24尔立以色列民、永为尔民、尔耶和华为其上帝、</p>
<p>25耶和华上帝欤、尔论尔仆、与其家所言者、求尔坚固之、至于永远、如言而行、</p>
<p>26愿人永尊尔名为大、曰、万军之耶和华、乃治以色列之上帝、尔仆大卫之家、必坚立于尔前、</p>
<p>27万军之耶和华、以色列之上帝欤、既启示尔仆曰、我必为尔建立家室、故尔仆敢以此而求、</p>
<p>28主耶和华欤、尔乃上帝、所言真实、以此福许尔仆、</p>
<p>29今愿锡嘏于尔仆家、俾永存于尔前、主耶和华欤、尔既言之、愿尔仆家永享尔福、</p>

</div>
</body>
</html>
