<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第三十二章</title>
</head>
<body>
<div>
<h3>第三十二章</h3>
<p>1流便族、迦得族、牲畜众多、见雅谢基列二地、堪为牧畜之所、</p>
<p>2乃就摩西及祭司以利亚撒、暨诸会长曰、</p>
<p>3亚大录、底本、雅谢、宁拉、希实本、以利亚利、示班、尼波、比稳、</p>
<p>4即耶和华于以色列族前、所攻取之地、堪为牧畜之所、仆有群畜、</p>
<p>5如沾尔恩、请以斯地锡我为业、毋庸携我渡约但、</p>
<p>6摩西曰、汝之昆弟往战、汝安坐于此乎、</p>
<p>7奚使以色列族灰心、不济至耶和华所锡之地、</p>
<p>8昔在加低斯巴尼亚、我遣尔祖窥察斯土、彼亦如是而行、</p>
<p>9既至以实各谷、而见其地、则使以色列族灰心、不入耶和华所锡之地、</p>
<p>10当日耶和华怒而誓曰、</p>
<p>11出埃及之众、自二十岁以上者、既不专从乎我、皆不获见我所誓于亚伯拉罕以撒雅各之地、</p>
<p>12惟基尼洗人耶孚尼子迦勒、嫩之子约书亚得见之、以其专从耶和华也、</p>
<p>13维时、耶和华怒以色列族、使流离于旷野、历四十年、迨及斯代之民、违逆耶和华者、尽皆灭没、</p>
<p>14今尔继祖、增益罪人之数、使耶和华怒以色列族愈甚、</p>
<p>15如尔违逆不从、彼必复遣以色列族于野、是尔灭斯有众也、</p>
<p>16其人进曰、我必在此、为群畜作牢、为幼稚建邑、</p>
<p>17我必备执兵械、为以色列族之先导、携入其所、惟我幼稚、缘畏斯土之民、必居于坚城、</p>
<p>18我不旋返、迨以色列族各得其业、</p>
<p>19我不与彼得业于约但西、因已得之约但东矣、</p>
<p>20摩西曰、若尔如是而行、执兵为战于耶和华前、</p>
<p>21所有军士济约但河、迨耶和华驱逐诸敌、</p>
<p>22俾其地服耶和华、然后旋返、则在耶和华及以色列族前无辜、此地归尔为业、</p>
<p>23不然、则干犯耶和华、当知罪必及尔、</p>
<p>24可依所言而行、为幼稚筑邑、为群畜作牢、</p>
<p>25迦得流便二族、对摩西曰、仆循我主之命、</p>
<p>26妻孥牛羊、留于基列诸邑、</p>
<p>27仆必济河、所有执兵之士、为战于耶和华前、从我主所言、○</p>
<p>28摩西命祭司以利亚撒、嫩之子约书亚、及以色列支派之族长、</p>
<p>29曰、如迦得流便二族、凡执兵备战者、偕尔有众、于耶和华前、济约但河、攻取其地、则必以基列地与之为业、</p>
<p>30若不执兵偕济、则必得业于尔中、在迦南地、</p>
<p>31迦得流便二族对曰、耶和华所命、仆将遵行、</p>
<p>32我必于耶和华前、执兵济河、至迦南地、惟我之业、在约但东、</p>
<p>33于是摩西以亚摩利王西宏、巴珊王噩之地、及境内之城邑、四周之乡里、俱给迦得流便二族、约瑟子玛拿西支派之半、○</p>
<p>34迦得人建筑底本、亚他录、亚罗珥、</p>
<p>35亚他录朔反、雅谢、约比哈、</p>
<p>36伯宁拉、伯哈兰、皆为坚城、亦作羊牢、</p>
<p>37流便人建筑希实本、以利亚利、基列亭、</p>
<p>38尼波、巴力免、此二邑易其名、又建筑西比玛、俱以新名称之、</p>
<p>39玛拿西子玛吉之裔、往取基列、驱逐亚摩利人、</p>
<p>40摩西即以其地锡之、遂处其中、</p>
<p>41玛拿西子睚珥、往取其乡里、称之为哈倭特睚珥、</p>
<p>42挪巴往取基纳与其乡里、以己名称之为挪巴、</p>
<p>↑返回页首</p>

</div>
</body>
</html>
