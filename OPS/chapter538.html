<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十八章</title>
</head>
<body>
<div>
<h3>第十八章</h3>
<p>1书亚人比勒达曰、</p>
<p>2尔寻言词、何时而止、尔其思之、我则与言、</p>
<p>3曷以我侪为兽、目中视为不洁、</p>
<p>4尔以忿怒破裂己身、岂得缘尔故、大地见弃、磐石移其所哉、</p>
<p>5夫恶人之光必灭、其焰不耀、</p>
<p>6其幕之光必暗、其上之灯必熄、</p>
<p>7健壮之步履、将见狭隘、自设之计谋、转致倾覆、</p>
<p>8其足陷之于网罗、自行于羁绊、</p>
<p>9樊笼钳其踵、机槛拘其身、</p>
<p>10绳索为之藏于土、罟擭为之设于途、</p>
<p>11威烈四起、使之惊惶、追逐其后、</p>
<p>12其力因饥而衰、祸患俟于其侧、</p>
<p>13其肌肤被噬、其肢体为死亡之长子所吞、</p>
<p>14彼必见拔于所恃之幕、携诣威烈之王、</p>
<p>15非彼所属、将居其幕、硫磺播于其处、</p>
<p>16其根槁于下、其枝翦于上、</p>
<p>17其志必没于寰宇、其名不传于街衢、</p>
<p>18将被驱逐、自光入暗、屏之出于世界、</p>
<p>19在其民中、无子无孙、于其居所、靡有孑遗、</p>
<p>20后人骇异其日、如前人之恐惶、</p>
<p>21恶人之家、诚如此、不识上帝者之境遇、亦如此、</p>

</div>
</body>
</html>
