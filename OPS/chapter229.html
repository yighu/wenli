<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十八章</title>
</head>
<body>
<div>
<h3>第二十八章</h3>
<p>1耶和华谕摩西曰、</p>
<p>2命以色列族云、所献于我之食、为馨香之火祭、当循其期以献、</p>
<p>3更告之曰、所当日献耶和华之火祭、即一岁之牡羔二、纯全无疵、恒为燔祭、</p>
<p>4朝一暮一、</p>
<p>5又献细面伊法十分之一、和清油一欣四分之一、为素祭、</p>
<p>6昔在西乃山、所命恒献燔祭、以为馨香之火祭、奉于耶和华者、即此、</p>
<p>7献其一羔、所奉灌祭之酒、一欣四分之一、必以醇醪奠于圣所、以为灌祭、奉于耶和华、</p>
<p>8薄暮献其一羔、循其清晨素祭灌祭之例、以为馨香之火祭、奉于耶和华、○</p>
<p>9值安息日、献一岁之牡羔二、纯全无疵、和油之细面伊法十分之二、为素祭、及其灌祭、</p>
<p>10此每安息日所献之燔祭、在恒献之燔祭、及灌祭而外也、○</p>
<p>11月朔、必以燔祭献耶和华、牡犊二、牡绵羊一、一岁之羔七、纯全无疵、</p>
<p>12为每牡犊、献和油之细面伊法十分之三、为素祭、为牡绵羊、献和油之细面伊法十分之二、为素祭、</p>
<p>13为每羔羊、献和油之细面伊法十分之一、为素祭、均为燔祭、以为馨香之火祭、奉于耶和华、</p>
<p>14所奉灌祭、为每牡犊、用酒一欣之半、为牡绵羊、用一欣三分之一、为每羔羊、用一欣四分之一、一岁之中、每月所献为燔祭者、即此、</p>
<p>15恒献之燔祭、及灌祭而外、亦献一牡山羊于耶和华、为赎罪祭、○</p>
<p>16正月十四日、为耶和华之逾越节、</p>
<p>17是月之望、必守节期、当食无酵饼、历至七日、</p>
<p>18节之首日、必有圣会、毋作苦、</p>
<p>19取牡犊二、牡绵羊一、一岁之羔七、纯全无疵、献于耶和华为火祭、</p>
<p>20所献素祭、乃和油之细面、为每牡犊、用伊法十分之三、为牡绵羊、用伊法十分之二、</p>
<p>21为每羔羊、用伊法十分之一、</p>
<p>22更献牡山羊一、为赎罪祭、以赎尔罪、</p>
<p>23上所献者、乃在清晨恒献燔祭之外、</p>
<p>24恒献之燔祭、及灌祭而外、宜循此例、七日中、每日献火祭之食、以为馨香、奉于耶和华、</p>
<p>25越至七日、必有圣会、毋作苦、○</p>
<p>26七七日节、初实之际、献新素祭于耶和华时、必有圣会、毋作苦、</p>
<p>27取牡犊二、牡绵羊一、一岁之羔七、献为燔祭、以为馨香、奉于耶和华、</p>
<p>28所献素祭、乃和油之细面、为每牡犊、用伊法十分之三、为牡绵羊、用伊法十分之二、</p>
<p>29为每羔羊、用伊法十分之一、</p>
<p>30更献牡山羊一、以赎尔罪、</p>
<p>31上所献者、必纯全无疵、乃在恒献之燔祭、及其素祭灌祭之外、</p>
<p>↑返回页首</p>

</div>
</body>
</html>
