<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十八章</title>
</head>
<body>
<div>
<h3>第二十八章</h3>
<p>1宜自以色列族中、引尔兄亚伦、及其子拿答、亚比户、以利亚撒、以他玛、进于尔前、立为祭司、以奉事我、</p>
<p>2为尔兄亚伦制圣服、以彰荣美、</p>
<p>3凡有慧心之人、即我以智神所充者、尔命之为亚伦制衣、别之为圣、俾任祭司职、以奉事我、</p>
<p>4所当制之衣、乃补服、圣衣、长衣、及纵横相间之里衣、并冠与绅、必为尔兄亚伦、暨其子制圣服、俾任祭司职、以奉事我、</p>
<p>5制以金丝、与蓝紫绛三色之缕、及细枲布、○</p>
<p>6作圣衣、用金丝与蓝紫绛三色之缕、及良工所制之撚线细枲布、</p>
<p>7必有肩带二、缀其前后、使之相连、</p>
<p>8其上巧制之绅、以束圣衣、与圣衣同式、相连为一、俱以金丝、与蓝紫绛三色之缕、及撚线细枲布而作、</p>
<p>9将红玉二、上镌以色列诸子之名、</p>
<p>10六名在此、六名在彼、咸序以齿、</p>
<p>11用玉工镌印法、镌以色列诸子之名于二玉、嵌于金阑、</p>
<p>12置二玉于圣衣之肩带、以为以色列诸子之志石、亚伦荷其名于两肩、为记于耶和华前、</p>
<p>13以金作阑、</p>
<p>14用编索法、作精金链二、系于金阑、○</p>
<p>15作补服用以断事、良工之制、同于圣衣、以金丝与蓝紫绛三色之缕、及撚线细枲布为之、</p>
<p>16补服方而复、长广各一布指、</p>
<p>17上缀宝石四行、一为玛瑙、淡黄玉、葱珩、</p>
<p>18二为青玉、蓝玉、金钢石、</p>
<p>19三为赤玉、白玛瑙、紫玉、</p>
<p>20四为水苍玉、红玉、碧玉、悉嵌于金阑、</p>
<p>21宝石之数、循以色列诸子之名、凡十有二、用镌印法、每宝石镌一名、以当十二支派、</p>
<p>22以精金作链、形如编索、属于补服、</p>
<p>23作金环二、置于补服两端、</p>
<p>24以二金编链、钩于补服两端之二环、</p>
<p>25其二端接于二金阑、置于圣衣肩带之前、</p>
<p>26作金环二、置于补服两边之内、附于圣衣、</p>
<p>27又作金环二、置于圣衣之前、两肩带下、近乎连结之处、在圣衣巧制之绅上、</p>
<p>28以蓝组贯于补服之环、接于圣衣之环、使补服贴乎圣衣巧制之绅、补服不离圣衣、</p>
<p>29亚伦入圣所时、必将断事补服、所载以色列诸子之名、服之于膺、在耶和华前、永以为志、</p>
<p>30以乌陵与土明、乌陵译即辉光土明译即无玷置于补服内、亚伦觐耶和华时、服之于膺、亚伦必将以色列族断事之具、服之于膺、在耶和华前、○</p>
<p>31作圣衣内之长衣、其色纯蓝、</p>
<p>32中留空隙、以穿首领、四周织缘、如甲孔然、免其绽裂、</p>
<p>33以蓝紫绛三色之缕、制为石榴、垂于衣下四周之缘、间系金铃、</p>
<p>34衣下四周、石榴与金铃相间、</p>
<p>35亚伦任职、必衣此服、出入圣所、觐耶和华时、有声可闻、免于死亡、○</p>
<p>36以精金作牌、用镌印法、镌字其上、曰于耶和华为圣、</p>
<p>37系以蓝紃、缀于冠前、</p>
<p>38使亚伦戴于额、以色列人奉献圣物、有何罪愆、亚伦任之、恒戴其牌于额、俾献礼者、蒙耶和华悦纳、</p>
<p>39以精枲织里衣、纵横相间、以细枲布为冠、又以绣工制绅、○</p>
<p>40为亚伦子制衣、与绅及冠、以彰荣美、</p>
<p>41衣尔兄亚伦及其子、且沐以膏、别之为圣、俾任祭司职、以奉事我、</p>
<p>42以枲作袴、自腰至髀、以蔽下体、</p>
<p>43亚伦与子进会幕、近祭坛、供事于圣所、必服之、免其负罪而死、此于亚伦暨其后裔、永为定例、</p>

</div>
</body>
</html>
