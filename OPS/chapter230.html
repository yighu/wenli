<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十九章</title>
</head>
<body>
<div>
<h3>第二十九章</h3>
<p>1七月朔、乃吹角之期、必有圣会、毋作苦、</p>
<p>2取牡犊一、牡绵羊一、一岁之羔七、纯全无疵、献为燔祭、以为馨香、奉于耶和华、</p>
<p>3所献素祭、乃和油之细面、为牡犊、用伊法十分之三、为牡绵羊、用伊法十分之二、</p>
<p>4为每羔羊、用伊法十分之一、</p>
<p>5更献牡山羊一、为赎罪祭、以赎尔罪、</p>
<p>6此在月朔之燔祭素祭、与恒献之燔祭素祭、及循例之灌祭之外、以为馨香之火祭、奉于耶和华、○</p>
<p>7七月十日、必有圣会、当苦其心、勿操作、</p>
<p>8取牡犊一、牡绵羊一、一岁之羔七、纯全无疵、献为燔祭、以为馨香、奉于耶和华、</p>
<p>9所献素祭、乃和油之细面、为牡犊、用伊法十分之三、为牡绵羊、用伊法十分之二、</p>
<p>10为每羔羊、用伊法十分之一、</p>
<p>11更献牡山羊一、为赎罪祭、此在赎罪之祭、与恒献之燔祭、及其素祭灌祭之外、○</p>
<p>12七月十五日、必有圣会、毋作苦、七日守节、以奉事耶和华、</p>
<p>13取牡犊十三、牡绵羊二、一岁之羔十四、纯全无疵、献为燔祭、以为馨香之火祭、奉于耶和华、</p>
<p>14所献素祭、乃和油之细面、为十三牡犊、各用伊法十分之三、为二牡绵羊、各用伊法十分之二、</p>
<p>15为十四羔羊、各用伊法十分之一、</p>
<p>16更献牡山羊一、为赎罪祭、此在恒献之燔祭、及其素祭灌祭之外、○</p>
<p>17二日必献牡犊十二、牡绵羊二、一岁之羔十四、纯全无疵、</p>
<p>18所献素祭、灌祭、均依牡犊牡绵羊及羔之数、俱循其例、</p>
<p>19更献牡山羊一、为赎罪祭、此在恒献之燔祭、及其素祭灌祭之外、○</p>
<p>20三日必献牡犊十一、牡绵羊二、一岁之羔十四、纯全无疵、</p>
<p>21所献素祭灌祭、均依牡犊牡绵羊及羔之数、俱循其例、</p>
<p>22更献牡山羊一、为赎罪祭、此在恒献之燔祭、及其素祭灌祭之外、○</p>
<p>23四日必献牡犊十、牡绵羊二、一岁之羔十四、纯全无疵、</p>
<p>24所献素祭灌祭、均依牡犊牡绵羊及羔之数、俱循其例、</p>
<p>25更献牡山羊一、为赎罪祭、此在恒献之燔祭、及其素祭灌祭之外、○</p>
<p>26五日必献牡犊九、牡绵羊二、一岁之羔十四、纯全无疵、</p>
<p>27所献素祭灌祭、均依牡犊牡绵羊及羔之数、俱循其例、</p>
<p>28更献牡山羊一、为赎罪祭、此在恒献之燔祭、及其素祭灌祭之外、○</p>
<p>29六日必献牡犊八、牡绵羊二、一岁之羔十四、纯全无疵、</p>
<p>30所献素祭灌祭、均依牡犊牡绵羊及羔之数、俱循其例、</p>
<p>31更献牡山羊一、为赎罪祭、此在恒献之燔祭、及其素祭灌祭之外、○</p>
<p>32七日必献牡犊七、牡绵羊二、一岁之羔十四、纯全无疵、</p>
<p>33所献素祭灌祭、均依牡犊牡绵羊及羔之数、俱循其例、</p>
<p>34更献牡山羊一、为赎罪祭、此在恒献之燔祭、及其素祭灌祭之外、○</p>
<p>35八日必有肃会、毋作苦、</p>
<p>36取牡犊一、牡绵羊一、一岁之羔七、纯全无疵、献为燔祭、以为馨香之火祭、奉于耶和华、</p>
<p>37所献素祭灌祭、均依牡犊牡绵羊及羔之数、俱循其例、</p>
<p>38更献牡山羊一、为赎罪祭、此在恒献之燔祭、及其素祭灌祭之外、○</p>
<p>39值节期、必以上所言者、献于耶和华、以为燔祭、素祭、灌祭、酬恩祭、此在许愿乐献之祭而外、</p>
<p>40摩西告以色列族、俱循耶和华所命、</p>
<p>↑返回页首</p>

</div>
</body>
</html>
