<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1牛羊如有残缺、或有恶疾、勿献于尔上帝耶和华、盖此为尔上帝耶和华所恶也、○</p>
<p>2在尔上帝耶和华所赐之邑、尔中如有男女、作恶于尔上帝耶和华前、违背其约、</p>
<p>3往事他神、而崇拜之、或日月、或天象、非我所命者、</p>
<p>4或以告尔、尔既闻之、则必详察、如得其情、果于以色列中、有此可恶之事、</p>
<p>5必携行恶之男女、至于邑门、以石击之致死、</p>
<p>6当杀之人、必有二三人为证、则可杀、证人惟一、则不可、</p>
<p>7证者先加手击之、众后击之、以除尔中之恶、○</p>
<p>8如尔邑中有讼事、为流血、为争竞、为鬬殴、尔所难鞫者、则当诣尔上帝耶和华所选之处、</p>
<p>9见利未人祭司、与在位之士师、而询问之、彼必示尔如何判断、</p>
<p>10在耶和华所选之处、凡其所示所教者、尔当遵行、</p>
<p>11彼所教之法律、所示之判断、所谕之语言、尔必遵行、毋偏于左、毋偏于右、</p>
<p>12有人擅行、不从立于尔上帝耶和华前服役之祭司、或不从士师、其人必死、除恶于以色列中、</p>
<p>13民众闻此必惧、不复擅行、○</p>
<p>14既至尔上帝耶和华所锡之地、据而居之、意谓必立王以治我、如四周之国然、</p>
<p>15则必以尔上帝耶和华所选者、立之为王、必尔同侪方可、外族之人不可治尔、</p>
<p>16王勿增马、勿使民返埃及、以增其马、盖耶和华曾谕尔曰、不可复往此途、</p>
<p>17毋多置妃嫔、恐致心偏、毋广积金银、</p>
<p>18既登国位、当从利未人祭司所存之法律、录为一册、</p>
<p>19置于其侧、毕生诵之、以习寅畏其上帝耶和华、遵守法律之言、及厥典章、</p>
<p>20免其对于昆弟、中心骄矜、违此诫命、偏于左右、则可延年于国、在以色列中、爰及子孙、</p>

</div>
</body>
</html>
