<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十九章</title>
</head>
<body>
<div>
<h3>第十九章</h3>
<p>1尔上帝耶和华既灭诸族、以地锡尔、使尔继之、居于其邑、其室、</p>
<p>2则当于尔上帝耶和华所赐为业之地、区别三邑、</p>
<p>3以其所赐之地、分为三区、修筑道途、俾误杀人者可遁于彼、</p>
<p>4误杀人者遁于彼而得生、有定例焉、素无仇怨、而误杀人、</p>
<p>5如人结侣入林伐木、斫时斧脱于柯、中侣致死、其人必遁于斯邑而得生、</p>
<p>6免报复者、心急追之、以路遥远、及而杀之、然彼与见杀者、素无仇怨、罪不应死、</p>
<p>7故我谕尔区别三邑、</p>
<p>8 9我今所谕之命、尔果谨守、爱尔上帝耶和华、恒行其道、蒙尔上帝耶和华践其所誓尔祖之言、恢廓尔境、以所许赐尔祖之地锡尔、则必于三邑之外、别设三邑、</p>
<p>10免无辜之血、流于尔上帝耶和华所赐为业之地、流血之罪归尔、</p>
<p>11如人憾其邻里、伏而击之致死、逃于斯邑之一、</p>
<p>12其邑之长老、必遣人执之、付于报复者之手、而致之死、</p>
<p>13尔勿惜之、必除无辜之血于以色列中、俾尔获福、○</p>
<p>14尔于尔上帝耶和华所赐之地、既得为业、则邻里之界址、前人所定者、毋得迁移、○</p>
<p>15人有所犯、无论何罪、证者惟一、毋听之、必凭二三证者之言、以定其谳、</p>
<p>16如有妄证、起而罪人、</p>
<p>17讼者二人当就耶和华、立于当时之祭司士师前、</p>
<p>18士师详察、其证果伪、欲害昆弟、</p>
<p>19则必以其所欲加诸昆弟者、加乎其身、以除恶于尔中、</p>
<p>20他人闻之必惧、不复行此恶事、</p>
<p>21尔毋惜之、必以命偿命、目偿目、齿偿齿、手偿手、足偿足、</p>

</div>
</body>
</html>
