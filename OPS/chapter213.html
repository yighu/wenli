<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十二章</title>
</head>
<body>
<div>
<h3>第十二章</h3>
<p>1昔摩西娶古实女、米利暗亚伦非之、</p>
<p>2曰、耶和华岂第语摩西、而不语我侪乎、斯言耶和华闻之、</p>
<p>3摩西秉性温柔、胜于世之亿兆、</p>
<p>4耶和华猝谕摩西亚伦米利暗曰、尔曹出至会幕、三人乃出、</p>
<p>5耶和华乘云柱临于幕门、召亚伦米利暗、二人乃前、</p>
<p>6耶和华曰、其听我言、尔中如有先知、我必藉异象而显见、或梦中谕之、</p>
<p>7惟于我仆摩西、则不然、彼尽忠于我家、</p>
<p>8故我与之晤言、明以相告、不以隐语、彼亦睹耶和华之容、尔曹非之、曷不惧乎、</p>
<p>9耶和华怒之而去、</p>
<p>10云离会幕、米利暗患癞、色皎如雪、亚伦顾之、见其患癞、</p>
<p>11乃谓摩西曰、我侪愚昧、干厥咎戾、请吾主勿加罪、</p>
<p>12勿使彼若已死之人、出母胎体已半朽者、</p>
<p>13摩西吁耶和华曰、上帝欤、其医之、`</p>
<p>14耶和华曰、若彼父唾于其面、岂不蒙羞七日乎、必禁之营外、历至七日、然后可导之入、</p>
<p>15遂禁米利暗营外、至于七日、民不启行、待其复入、</p>
<p>16厥后离哈洗录、在巴兰野建营、</p>
<p>↑返回页首</p>

</div>
</body>
</html>
