<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1耶稣谓其徒曰、陷人于罪、事不能无、而陷之者祸矣、</p>
<p>2与其陷此小子之一于罪、宁以巨磨系颈、投于海、</p>
<p>3尔当自慎、若兄弟获罪则斥之、悔则恕之、</p>
<p>4傥一日获罪于尔者七、反而语尔者亦七、曰我悔矣、则尔必恕之、○</p>
<p>5使徒谓主曰、祈益我信、</p>
<p>6主曰、尔若有信如芥种一粒、即命此桑拔根植于海、亦必顺尔、</p>
<p>7尔中孰有仆、或耕或牧、自田归、而谓之曰、汝往坐而食乎、</p>
<p>8岂不曰、备我餐、束带事我、迨我食饮后、尔食饮也、</p>
<p>9仆依命而行、主其谢之乎、</p>
<p>10如是、尔尽行所命、亦当曰、我乃无益之仆、行所当行已耳、○</p>
<p>11耶稣往耶路撒冷、经行撒玛利亚、与加利利、</p>
<p>12入一村、有癞者十人、遇之而远立、</p>
<p>13扬声曰、耶稣夫子、矜恤我、</p>
<p>14耶稣目之曰、尔往示身于祭司、往时即洁矣、</p>
<p>15其一见己已愈、返而大声归荣上帝、</p>
<p>16伏耶稣足下称谢之、彼乃撒玛利亚人也、</p>
<p>17耶稣曰、洁者非十人乎、其九安在、</p>
<p>18此异族人之外、未见返而归荣上帝者、</p>
<p>19遂语其人曰、起而往、尔信救尔矣、○</p>
<p>20法利赛人问上帝国何时临格、耶稣曰、上帝国之临格不显、</p>
<p>21人亦不云在此在彼、盖上帝国在尔中也、</p>
<p>22又语门徒曰、时将至、尔欲见人子之一日、而不得见、</p>
<p>23人将告尔、在此在彼、勿往勿从、</p>
<p>24盖如电之在天、闪于此、光于彼、人子于其日亦如是、</p>
<p>25但必先受诸苦、为斯世所弃、</p>
<p>26人子之时、如挪亚之时、</p>
<p>27人食饮嫁娶、迨挪亚入方舟之日、洪水至而灭众、</p>
<p>28又如罗得之时、人食饮贸易、树艺建造、</p>
<p>29迨罗得出所多玛之日、自天雨火与硫而灭众、</p>
<p>30人子显著之日亦如是、</p>
<p>31是日也、乘屋者、其具在室、勿下取之、在田者、亦勿归、</p>
<p>32当忆罗得之妻、</p>
<p>33凡欲救其生者、必丧之、丧其生者、必存之、</p>
<p>34我语汝、是夜二人同榻、取一遗一、</p>
<p>35二妇同磨、取一遗一、</p>
<p>36众问曰、主欤、何处有此、曰、尸之所在、鸷鸟集焉、</p>

</div>
</body>
</html>
