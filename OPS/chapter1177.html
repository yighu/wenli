<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1由上帝旨、为基督耶稣使徒保罗依所许之生、在基督耶稣中者、</p>
<p>2书达爱子提摩太、愿恩惠矜恤平康、由父上帝及我主基督耶稣归尔、○</p>
<p>3我谢自我列祖以清洁之良、崇事之上帝、于祈祷间、念尔不辍、</p>
<p>4忆尔之涕泗、昼夜企慕见尔、以充我乐、</p>
<p>5盖念尔衷无伪之信、即昔寓于尔祖母罗以、及尔母友尼基者、我深信于尔亦然、</p>
<p>6故我令尔记忆、俾于上主之恩赐复炽、即由我按手而在尔衷者、</p>
<p>7盖上帝非赐我侪以畏葸之心、乃以能与爱及自守者也、</p>
<p>8故勿以证主为耻、亦勿以我为主被囚为耻、惟依上帝之能、与福音共患难、</p>
<p>9彼救我侪、召以圣召、非依我侪之行、乃依己旨与恩、此恩即永世之先、由基督耶稣赐我侪者、</p>
<p>10今由我救者基督耶稣之显而彰著、彼已废死、且以福音、俾维生与不朽者昭明焉、</p>
<p>11我为此立为宣告者、为使徒、为师傅、</p>
<p>12职是之故、我受诸苦而不耻、盖识我所信者、且深信其能守我所托、以至彼日、</p>
<p>13尔当以基督耶稣中之信与爱、守正言之模范、即尔所闻于我者、</p>
<p>14昔托尔之善事、宜以居于我侪中之圣神守之、○</p>
<p>15尔知凡在亚西亚者、俱已背我、其中有腓吉路、黑摩其尼、</p>
<p>16愿主矜恤阿尼色弗家、彼屡慰我、不以我之缧绁为耻、</p>
<p>17在罗马时、殷勤觅我而遇之、</p>
<p>18愿主使蒙矜恤于彼日、彼在以弗所多方事我、尔知之稔矣、</p>

</div>
</body>
</html>
