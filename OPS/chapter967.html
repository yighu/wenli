<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1大利乌王二年六月朔、耶和华藉先知哈该、谕撒拉铁子犹大方伯所罗巴伯、及约撒答子大祭司约书亚曰、</p>
<p>2万军之耶和华曰、斯民云、建耶和华之室、其时未至、</p>
<p>3耶和华则藉先知哈该谕曰、</p>
<p>4斯室荒凉、尔居板盖之室、于斯时宜乎、</p>
<p>5故万军之耶和华云、尔其自思所为、</p>
<p>6尔播多而获少、食不得饱、饮不得足、衣不得暖、佣获其值、盛于敝囊、</p>
<p>7万军之耶和华云、尔其自思所为、</p>
<p>8登山取木、以建斯室、我则悦之而获荣、耶和华言之矣、</p>
<p>9尔望多而得少、携之而归、我则嘘之、万军之耶和华曰、此何故耶、因我室荒凉、尔各亟于己室也、</p>
<p>10以尔之故、天靳其露、地靳其果、</p>
<p>11我命旱干临于斯土山冈、谷酒与油、暨地所产、其人与畜、爰及尔手劳而得者、○</p>
<p>12撒拉铁子所罗巴伯、约撒答子大祭司约书亚、与诸遗民、遂遵其上帝耶和华之命、及先知哈该奉其上帝耶和华遣、所传之言、民众乃寅畏耶和华、</p>
<p>13耶和华之使者哈该、奉耶和华之命告民曰、耶和华云、我偕尔矣、</p>
<p>14耶和华感撒拉铁子犹大方伯所罗巴伯、与约撒答子大祭司约书亚、及诸遗民之心、遂咸至、兴工于其上帝万军耶和华之室、</p>
<p>15时、大利乌王二年、六月二十四日也、</p>

</div>
</body>
</html>
