<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第百十六篇</title>
</head>
<body>
<div>
<h3>第百十六篇</h3>
<p>1我爱耶和华、以其听我声、闻我恳求兮、</p>
<p>2彼既向我侧耳、我毕生呼吁之兮、</p>
<p>3死亡之绳索绕我、阴府之痛苦迫我、我遭难遇苦兮、</p>
<p>4我则呼吁耶和华名曰、耶和华欤、求尔救援我魂兮、</p>
<p>5耶和华仁且义、我上帝矜悯为怀兮、</p>
<p>6庸庸者流、耶和华佑之、我乃卑微、彼拯我兮、</p>
<p>7我心欤、尔其复安、耶和华厚待尔兮、</p>
<p>8尔救我命、免于死亡、目不流涕、足不颠踬兮、</p>
<p>9我在生人之地、必行于耶和华前兮、</p>
<p>10我因信而言此、我遭大难兮、</p>
<p>11我惊惶时、则曰人尽妄诞兮、</p>
<p>12耶和华锡我诸恩、何以报之兮、</p>
<p>13必举拯救之杯、称扬耶和华名兮、</p>
<p>14偿我愿于耶和华、在众民前兮、</p>
<p>15圣民之亡、乃耶和华所珍视兮、</p>
<p>16耶和华欤、我诚为尔仆、我为尔仆、尔婢之子、尔已释我缚兮、</p>
<p>17必以称谢为祭献尔、称扬耶和华名兮、</p>
<p>18 19偿我愿于耶和华在众民前、在耶和华室院、在耶路撒冷邑中兮、尔其颂美耶和华兮、</p>

</div>
</body>
</html>
