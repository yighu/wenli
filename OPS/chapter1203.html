<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十二章</title>
</head>
<body>
<div>
<h3>第十二章</h3>
<p>1既有若许之证者、云集围我、则宜释诸重负与纠缠之罪、以恒忍而趋我前程、</p>
<p>2瞻望耶稣、即我信之始终、彼为陈于其前之乐、忍受十架、轻视耻辱、今得坐于上帝右、</p>
<p>3其忍受恶人如此之横逆、尔宜念之、免致疲倦丧志、</p>
<p>4尔攻罪恶、尚未捍御至于流血、</p>
<p>5又忘劝尔之言、如谕子曰、吾子乎、主惩尔、勿轻视、受其谴、勿丧志、</p>
<p>6盖主所爱者惩之、所纳诸子扑之、</p>
<p>7尔之所忍乃为受惩、上帝待尔如子矣、焉有子而父不惩之者乎、</p>
<p>8夫惩众所共也、而尔无之、则为私生、而非子矣、</p>
<p>9且我生身之父惩我、我尚敬之、况诸神之父、不更宜服之以得生乎、</p>
<p>10彼乃暂依己意而惩、惟此则为我之益、使我与其圣也、</p>
<p>11凡惩之之时、似非乐、而为忧、后则由惩生练、而结和平之果、即义也、</p>
<p>12故手垂膝痿者、宜起之、</p>
<p>13为尔足直其径、免跛者偏离、宁使之愈焉、○</p>
<p>14宜务和平及清洁于众、盖非清洁、无人得见主也、</p>
<p>15慎之哉、恐有失上帝恩者、恐有苦根发萌以扰尔、致众玷污、</p>
<p>16恐有淫乱者、或轻侮如以扫者、为一??啜、而鬻长子之分、</p>
<p>17尔知其后欲承祝、虽哭泣以求、终亦见弃、盖不得改悔之地也、○</p>
<p>18夫尔非至可扪火炎之山、及晦冥、昏暗、暴风、</p>
<p>19号角之音、宣言之声、闻者咸求勿复与言、</p>
<p>20盖众不克当所命云、傍此山者、虽兽、亦必以石击之、</p>
<p>21且所见者可畏之甚、致摩西云、我悚惧战栗、</p>
<p>22尔所至者、乃锡安山维生上帝邑、在天之耶路撒冷、天军万数、</p>
<p>23诸长子会咸集、即名录于天者、暨鞫众之上帝、并义人得完全者之灵、</p>
<p>24且有新约中保耶稣、与所洒之血、此血所言、较亚伯为尤善、</p>
<p>25语尔者慎勿拒之、盖拒在地之传命者、尚不得逭、况违夫自天者乎、</p>
<p>26当时其声震地、但今则告之曰、尚有其一、我不第震地、亦必震天、</p>
<p>27此所言者、乃指所震必废、如受造之物、俾不震者恒存、</p>
<p>28故我侪既受不震之国、则宜感恩、而以虔恭寅畏、崇事上帝、为其所悦、</p>
<p>29盖我之上帝、乃焚毁之火也、</p>

</div>
</body>
</html>
