<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第八章</title>
</head>
<body>
<div>
<h3>第八章</h3>
<p>1是以凡在基督耶稣中者、无所定罪、</p>
<p>2因致生圣神之律、由基督耶稣、释我于罪及死之律矣、</p>
<p>3盖律既因形躯而弱、致有所不能为、上帝为罪、乃遣其子、身具罪状、于形躯而定罪、</p>
<p>4使律之义成于我侪、即不依形躯而行、依神而行者也、</p>
<p>5盖依形躯者、志乎形躯之事、依神者、志乎神之事、</p>
<p>6夫形躯之志乃死、神之志生且安也、</p>
<p>7盖形躯之志、敌乎上帝、以其不服上帝律、且不能服也、</p>
<p>8从形躯者、不能取悦乎上帝、</p>
<p>9若上帝之神居尔衷、则尔不从形躯、而从神矣、不有基督之神者、非其徒也、</p>
<p>10若基督在尔衷、身则因罪而死、神则因义而生、</p>
<p>11若自死起耶稣者之神居尔衷、则自死起基督耶稣者、亦必以其居尔衷之神、苏尔将死之身、○</p>
<p>12兄弟乎、我侪非负债于形躯、致依形躯而生、</p>
<p>13尔若依形躯而生、则必死、惟以神而泯身之所行、则必生、</p>
<p>14凡为上帝之神所导者、乃上帝子也、</p>
<p>15盖尔曹非受为奴之神、复致畏惧、乃受为子之神、因而呼曰阿爸父也、</p>
<p>16圣神与我神、共证我侪为上帝子、</p>
<p>17既为子、则为嗣、即上帝嗣、与基督同为嗣、若与之同苦、亦必与之同荣、○</p>
<p>18我意今时之苦、不足比将显于我侪之荣、</p>
<p>19受造之物、引领而待上帝众子之显、</p>
<p>20盖受造之物服于虚、非其本愿、乃为服之者之故耳、</p>
<p>21因望受造之物、亦脱于败坏之束缚、得入上帝众子自由之荣、</p>
<p>22我知凡受造者、至今共叹劬劳、</p>
<p>23不第此也、我侪获圣神之初实者、亦中心太息、以俟得成为子、即我身之赎也、</p>
<p>24夫我侪以望而得救、然既见之望、非望也、盖既见之、孰犹望之乎、</p>
<p>25惟我侪望所未见者、则忍以待之、○</p>
<p>26且圣神亦扶助我侪之弱、盖我不知宜如何祈祷、惟圣神以莫可言之太息、代我祈求、</p>
<p>27且鉴人心之上帝、明晓圣神之意、因依其旨、代圣徒祈求也、</p>
<p>28我侪知万事同工以益夫爱上帝者、即依其旨而蒙召者也、</p>
<p>29上帝所豫知者、又豫定效其子之状、使为众兄弟中之冢子、</p>
<p>30其所豫定者召之、召者义之、义者荣之、○</p>
<p>31然则将何言耶、若上帝佑我、谁能敌我乎、</p>
<p>32彼既不惜己子、为我众舍之、岂不并以万物赐我哉、</p>
<p>33谁讼上帝所选者乎、</p>
<p>34上帝义之、谁罪之乎、基督耶稣既死矣、且自死而起、在上帝右、为我祈也、</p>
<p>35谁能间我于基督之爱、或患难、厄穷、窘逐、饥饿、裸裎、艰危、白刃乎、</p>
<p>36如经云、我侪缘尔、终日见杀、视如将宰之羊、</p>
<p>37然我侪于此诸事、赖爱我者胜而有余、</p>
<p>38盖我深信或死、或生、或天使、或执政者、或有能者、或今时、或将来、</p>
<p>39或高、或深、或他受造之物、皆不能间我侪于上帝之爱、即在我主耶稣基督中者也、</p>

</div>
</body>
</html>
