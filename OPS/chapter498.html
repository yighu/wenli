<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第一章</title>
</head>
<body>
<div>
<h3>第一章</h3>
<p>1哈迦利亚子尼希米记、○亚达薛西王二十年、基斯流月、我在书珊宫、</p>
<p>2我同宗哈拿尼、与犹大数人偕来、我问以犹大俘囚之遗民、及耶路撒冷之事、</p>
<p>3彼曰、俘囚之遗民、在其州遭难受辱、耶路撒冷城垣倾圮、邑门焚毁、</p>
<p>4我闻之、坐而哭泣、悲哀数日、禁食、祈祷于天上上帝前、</p>
<p>5曰、天上上帝耶和华、大而可畏之上帝、凡爱尔守尔诫者、尔为之践约施恩、</p>
<p>6今仆于尔前、为尔仆以色列人、昼夜祈祷、认我以色列人所犯之罪、仆之祈祷、求尔侧耳听之、启目顾之、我与父家、俱干罪戾、</p>
<p>7我对于尔、作恶特甚、尔谕尔仆摩西之诫命、典章律例、未尝守之、</p>
<p>8昔尔谕仆摩西云、若尔众犯罪、我必散之于列邦、</p>
<p>9如其归我、守我诫命、而遵行之、尔之亡人、虽在天涯、我必由彼集之、导至所简以寄我名之所、请尔忆之、</p>
<p>10斯乃尔之仆、尔之民、尔以大权、大能之手、所救赎者、</p>
<p>11主欤、求尔侧耳、垂听尔仆之祷、及喜悦寅畏尔名之仆所祈、使仆今日亨通、蒙矜恤于王前、是时我为王酒正、</p>

</div>
</body>
</html>
