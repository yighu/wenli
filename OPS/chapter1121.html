<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二章</title>
</head>
<body>
<div>
<h3>第二章</h3>
<p>1兄弟乎、昔我就尔、宣上帝之奥秘、未用高言峻智、</p>
<p>2盖我定意、于尔中他无所知、惟耶稣基督、与其钉十架耳、</p>
<p>3我偕尔时、荏弱惊惧、战栗不胜、</p>
<p>4且所语所宣、不在智慧之婉言、惟在圣神与能之阐明、</p>
<p>5令尔之信、不在人之智、乃在上帝之能、○</p>
<p>6然我于成人亦言智、非斯世之智、亦非斯世掌权必败者之智、</p>
<p>7所言者乃上帝奥妙之智、即昔所隐、上帝于万世之先、豫定以荣我侪者也、</p>
<p>8此智也、斯世掌权者不知、若知之、则不以有荣之主钉十架矣、</p>
<p>9如经云、目未见、耳未闻、亦未入人之心者、即上帝为爱之者所备也、</p>
<p>10惟上帝以圣神示我侪、盖圣神穷万有、以及乎上帝之深邃、</p>
<p>11夫人之情、非在其内之灵、谁知之乎、如是、上帝之情、非上帝之神、亦无知之者、</p>
<p>12我侪所受、非斯世之灵、乃上帝之神、俾我知上帝所乐赐我者、</p>
<p>13我侪言之、非以人智所训、乃圣神所训、以灵言互参灵事也、</p>
<p>14属血气者、不纳上帝圣神之事、以之为愚、且不能识、以其事乃由心灵而拟也、</p>
<p>15惟属灵者、则拟万事、而己不为人所拟、</p>
<p>16孰知主心而诲之乎、我侪乃有基督之心矣、</p>

</div>
</body>
</html>
