<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第二十七章</title>
</head>
<body>
<div>
<h3>第二十七章</h3>
<p>1勿为明日自夸、以尔不知一日出何事也、</p>
<p>2任他人揄扬尔、勿用己口、由外人称赞尔、勿用己唇、</p>
<p>3石重沙沉、愚人之怒、殆有甚焉、</p>
<p>4怒乃残忍、忿为狂澜、至于嫉妒、郭能当之、</p>
<p>5明责愈于隐爱、</p>
<p>6友朋加伤、乃由忠信、仇敌接吻、则显频烦、</p>
<p>7人而饱饫、蜂蜜亦厌、人而饥饿、荼苦亦甘、</p>
<p>8人离家而远游、如鸟离巢而飞翔、</p>
<p>9膏与香悦人心、至契之规劝、其甘亦如是、</p>
<p>10己友与父交、不可遗弃、遭难之时、勿诣昆弟之室、相近之邻里、胜于相远之兄弟、</p>
<p>11我子、当有明智、以悦我心、俾我可答訾我之人、</p>
<p>12精明者见害而隐避、朴拙者前往而遘灾、</p>
<p>13为外人作保者、可取其衣、为外妇作保者、可质其身、</p>
<p>14夙兴而大声祝其友、人则以为诅之、</p>
<p>15大雨之日、水滴不已、悍妇如之、</p>
<p>16御之者乃御风、如以右手执油、</p>
<p>17友朋相磨、如以铁砺铁、</p>
<p>18守无花果树者、必食其实、顾主人者、必得其荣、</p>
<p>19人心相对、如鉴于水、其面维肖、</p>
<p>20阴府死域、永无满足、世人之目、亦无满足、</p>
<p>21鼎以链银、炉以炼金、称赞以链人、</p>
<p>22愚人与谷、以杵并捣于臼、亦不能去其愚、○</p>
<p>23尔当详察羊群、留意牛群、</p>
<p>24盖货财不永存、冠冕岂世袭乎、</p>
<p>25枯草既芟、嫩草复发、山间菜蔬、亦已收敛、</p>
<p>26羔羊之毛、以制尔衣、山羊之值、以购田亩、</p>
<p>27并得山羊之乳、足供尔与眷属所食、婢女所需、</p>

</div>
</body>
</html>
