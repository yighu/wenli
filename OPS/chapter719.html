<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8" />
<meta name="provider" content="www.cnepub.com"/>
<meta name="builder" content="epubBuilder present by www.cnepub.com"/>
<meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。"/>
<link rel="stylesheet" type="text/css" href="css/main.css"/>
<title>第十七章</title>
</head>
<body>
<div>
<h3>第十七章</h3>
<p>1有糒少许而相安、愈于盛馔盈室而相竞、</p>
<p>2用智之奴、必治贻羞之子、与其昆弟同分遗业、</p>
<p>3鼎以链银、炉以炼金、惟耶和华锻链人心、</p>
<p>4作恶者、喜听奸邪之口、言诳者、倾听毒害之舌、</p>
<p>5戏笑贫穷、乃侮造之之主、幸灾乐祸、不免受刑、</p>
<p>6子孙为耆老之冕、祖父为子孙之荣、</p>
<p>7嘉言不宜于愚者、诳舌不宜于君王、</p>
<p>8行贿者自视其物为宝玉、无往不利、</p>
<p>9盖人愆尤、乃求和爱、数言其事、则间良朋、</p>
<p>10责通达者以一言、深入其心、甚于挞愚蠢者以百杖、</p>
<p>11恶人务叛、必有酷吏、奉遣击之、</p>
<p>12宁遇失子之熊、勿遇愚人适行其妄、</p>
<p>13以恶报善者、灾害不离其家、</p>
<p>14衅端之起、如水溃决、宜先弭之、以免争鬬、</p>
<p>15义恶人、罪义人、皆耶和华所恶、</p>
<p>16蠢者既无知、何为执金以市智、</p>
<p>17友朋之爱在有恒、兄弟之生为急难、</p>
<p>18在邻里前拊掌作保、其人乃为无知、</p>
<p>19好争竞者喜罪过、高门闾者求败亡、</p>
<p>20心邪僻者无利益、舌乖谬者陷灾殃、</p>
<p>21生愚蠢子必怀忧、为愚人父无所乐、</p>
<p>22心乐为良药、神伤致骨枯、</p>
<p>23恶者受人怀中之贿、以反义谳、</p>
<p>24达者用智于其前、蠢人游目于地极、</p>
<p>25蠢子为父之忧、为母之苦、</p>
<p>26罚行义之人、扑秉公之牧、俱为不善、</p>
<p>27寡言者有知识、沈静者乃通人、</p>
<p>28愚者缄默亦为智、闭口亦为哲、</p>

</div>
</body>
</html>
