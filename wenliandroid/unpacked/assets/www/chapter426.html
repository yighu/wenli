
<div>
<h3>第四章</h3>
<p>1犹大子、法勒斯、希斯仑、迦米、户珥、朔巴、</p>
<p>2朔巴子利亚雅生雅哈、雅哈生亚户买、拉哈、此为琐拉人之室家、</p>
<p>3以坦族祖生耶斯列、伊施玛、伊得巴、哈悉勒玻尼为女弟、</p>
<p>4基多族祖毗努伊勒、户沙族祖以谢珥、皆伯利恒族祖、以法他长子户珥所生、</p>
<p>5提哥亚族祖亚施户有二妻、希拉、拿拉、</p>
<p>6拿拉生亚户散、希弗、提米尼、哈辖斯他利、皆拿拉之子、</p>
<p>7希拉子、洗列、琐辖、伊提南、</p>
<p>8哥斯生亚诺、琐比巴、哈仑子亚哈黑诸家、亦其后裔、</p>
<p>9雅比斯较诸昆弟为尊、其母命名雅比斯、曰、我劬劳产之、</p>
<p>10雅比斯吁以色列之上帝曰、愿尔锡我福祉、扩我土宇、扶我以手、俾免遭难遇苦、上帝允其所祈、</p>
<p>11书哈兄基绿生米黑、为伊施屯之父、</p>
<p>12伊施屯生伯拉巴、巴西亚、及珥拿辖人之祖提欣拿、皆利迦人、</p>
<p>13基纳斯子俄陀聂、西莱雅、俄陀聂子哈塔、</p>
<p>14悯挪太生俄弗拉、西莱雅生约押、为工师谷人之祖、其人皆工师也、</p>
<p>15耶孚尼子迦勒、其子以路、以拉、拿安、以拉子基纳斯、</p>
<p>16耶哈利勒子、西弗、西法、提利、亚撒列、</p>
<p>17以斯拉子、益帖、米列、以弗、雅伦、米列娶法老女比提雅、生米利暗、沙买、与以实提摩族祖益巴、</p>
<p>18其妻犹大妇、生基多族祖雅列、梭哥族祖希伯、撒挪亚族祖耶古铁、</p>
<p>19拿含之妹、荷第雅妻、生迦米人基伊拉、及玛迦人以实提摩、</p>
<p>20示门子、暗嫩、林拿、便哈南、提伦、以示子、梭黑、便梭黑、</p>
<p>21犹大子示拉、生利迦族祖珥、玛利沙族祖拉大、及属亚实比族、织枲诸家、</p>
<p>22又生约敬、哥西巴人、与约阿施、及治摩押地之萨拉、并雅叔比利恒、此乃古昔之录、</p>
<p>23皆为陶人、居于尼他应、及基低拉、与王同处、为王服役、○</p>
<p>24西缅子、尼母利、雅悯、雅立、谢拉、扫罗、</p>
<p>25扫罗子沙龙、沙龙子米比衫、米比衫子米施玛、</p>
<p>26米施玛子哈母利、哈母利子撒刻、撒刻子示每、</p>
<p>27示每有子十六、女六、惟其昆弟、子女无几、其家不及犹大人之繁衍、</p>
<p>28西缅人居别是巴、摩拉大、哈萨书亚、</p>
<p>29辟拉、以森、陀腊、</p>
<p>30彼土利、何珥玛、洗革拉、</p>
<p>31伯玛嘉博、哈萨苏撒、伯比利、沙拉音、至大卫为王时、此诸邑悉属西缅人、</p>
<p>32其乡里凡五、乃以坦、亚因、临门、陀健、亚珊、</p>
<p>33及其四周之乡里、至于巴力、其所居之处即此、各有谱系、</p>
<p>34亦有米所巴、雅米勒、亚玛谢子约沙、</p>
<p>35约珥、约示比子耶户、约示比乃西莱雅子、西莱雅乃亚薛子、</p>
<p>36又有以利约乃、雅哥巴、耶朔海、亚帅雅、亚底业、耶西篾、比拿雅、</p>
<p>37及示玛雅耳孙、申利玄孙、耶大雅曾孙、亚龙孙、示非子细撒、</p>
<p>38以上所载、悉为宗族牧伯、其家增益繁多、</p>
<p>39其众往谷之东、至基多界、求刍以牧群羊、</p>
<p>40乃得牧场、土壤膏腴、幅员宽广、静谧平康、居民本属含族、</p>
<p>41当犹大王希西家时、以上所载之人、来攻其幕、及其同处之米乌尼人、尽灭其众、据居其地、迄于今日、以斯土有刍牧群羊也、</p>
<p>42西缅族五百人、往西珥山、以示子毗拉提、尼利雅、利法雅、乌薛为之长、</p>
<p>43击亚玛力族逃脱之遗民、而居其地、迄于今日、</p>

</div>
