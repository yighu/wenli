
<div>
<h3>第三十五章</h3>
<p>1摩西集以色列会众曰、耶和华谕尔所当行者、今以告尔、</p>
<p>2六日间、宜操作、越至七日、乃为圣日、当守为耶和华之安息、是日操作者、杀无赦、</p>
<p>3尔第宅中、安息日毋举火、○</p>
<p>4摩西告以色列会众曰、耶和华谕尔云、</p>
<p>5宜献礼物于耶和华、凡心愿者可奉之、以为礼物、</p>
<p>6即金银铜、蓝紫绛三色之缕与细枲山羊毛、</p>
<p>7牡绵羊皮之染红者、海獭皮、皂荚木、</p>
<p>8燃灯之油、作膏作香之芳品、</p>
<p>9红玉及他宝石、以饰圣衣补服、</p>
<p>10尔中有慧心者、可来造作、遵耶和华所谕、</p>
<p>11会幕、外帷与帱、钩板楗柱座、</p>
<p>12匮与杠、施恩座、及其前之?、</p>
<p>13几与杠、及诸器、陈设之饼、</p>
<p>14灯台与器、其盏与油、</p>
<p>15香坛及杠、膏与香、幕门?、</p>
<p>16燔祭坛及铜网、与杠及器、浴盘与座、</p>
<p>17院帷及柱与座、院门?、</p>
<p>18幕钉、院帷之钉及索、</p>
<p>19供事圣所精制之衣、祭司亚伦之圣服、及其子之衣、以供祭司职、○</p>
<p>20以色列会众乃退、</p>
<p>21凡衷怀受感、出于心所愿者、咸携礼物而至、奉于耶和华、以备作会幕、尽役事、制圣服、</p>
<p>22凡乐输之男女、献金于耶和华者、咸携缨络、耳环、指环、手钏、所有金饰而至、</p>
<p>23凡有蓝紫绛三色之缕、细枲布、山羊毛、牡绵羊皮之染红者、海獭皮、亦携之至、</p>
<p>24凡以银铜献耶和华者、亦携之至、有皂荚木、宜于造作者、亦携之至、</p>
<p>25凡有慧心之妇、亲纺蓝紫绛三色之缕、与细枲、携之而至、</p>
<p>26凡妇具有慧心、而受感者、则纺山羊毛、</p>
<p>27会长奉红玉及他宝石、以饰圣衣补服、</p>
<p>28芳品与油、用以燃灯、作膏作香、</p>
<p>29以色列之男女、凡出于心所愿者、咸乐献礼物于耶和华、以备耶和华所命摩西诸工之用、○</p>
<p>30摩西告以色列人曰、试观犹大支派、户珥孙、乌利子比撒列、耶和华以名召之、</p>
<p>31充以上帝之神、使有智慧、聪明知识、以作诸工、</p>
<p>32思索技艺、制金银铜之器、</p>
<p>33镌玉以镶嵌、雕木作巧工、</p>
<p>34又感其心、与但之支派、亚希撒抹子亚何利亚伯之心、俾能诲人、</p>
<p>35且以慧心充之、使作诸工、即雕工、巧工、蓝紫绛三色之缕、与细枲之绣工、及织工、精于制造、思索技艺、</p>

</div>
