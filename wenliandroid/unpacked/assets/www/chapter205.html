
<div>
<h3>第四章</h3>
<p>1耶和华谕摩西亚伦曰、</p>
<p>2利未族中、哥辖子孙、当核其数循其室家宗族、</p>
<p>3自三十岁至五十、凡任职从事于会幕者核之、</p>
<p>4哥辖子孙、于会幕所供役者、乃至圣之什物、</p>
<p>5移营之时、亚伦及其子宜入、撤?以掩法匮、</p>
<p>6施獭皮其上、覆以纯蓝之布、而贯其杠、</p>
<p>7陈饼之几、覆以蓝布、盘匙与灌奠之盂杯、及恒陈之饼、悉置其上、</p>
<p>8覆以紫布、盖以獭皮、而贯其杠、</p>
<p>9以蓝布盖灯台、及盏剪盘、与所用之油器、</p>
<p>10覆以獭皮、悉置于架、</p>
<p>11以蓝布覆金坛、盖以獭皮、而贯其杠、</p>
<p>12圣所供事之器、裹以蓝布、盖以獭皮、悉置于架、</p>
<p>13祭坛之灰必弃、覆以紫布、</p>
<p>14火鼎、钩、铲、盆、及凡属坛之器、悉置其上、盖以獭皮、而贯其杠、</p>
<p>15移营之时、亚伦及其子、盖圣所诸器已毕、哥辖子孙、则前以舁、惟不可扪圣物、免其死亡、此乃哥辖子孙、在会幕之职任、</p>
<p>16祭司亚伦子以利亚撒所守者、乃灯油、芳品、日献之素祭、及膏、统理会幕、暨其中所有、圣所与其器、</p>
<p>17耶和华谕摩西亚伦曰、</p>
<p>18勿绝哥辖族于利未族中、</p>
<p>19彼众近至圣之物时、亚伦及其子、当入圣室、定众所役所荷、如是而行、俾其仍可生存、不致死亡、</p>
<p>20惟哥辖人、须臾勿入圣所以观、免其死亡、○</p>
<p>21耶和华谕摩西曰、</p>
<p>22革顺子孙、宜核其数、循其室家宗族、</p>
<p>23自三十岁至五十、凡任职从事于会幕者核之、</p>
<p>24革顺人之供役、与其负荷如左、</p>
<p>25会幕与帷、及帱、在上之獭皮、幕门之?、</p>
<p>26幕坛四周之院帷、及院门之?、与所有供事之器、彼经理之、</p>
<p>27革顺人之供役、与其负荷、悉从亚伦及其子之命、彼之所荷、令其监守、</p>
<p>28此乃革顺族之室家、在会幕之职任、祭司亚伦子以他玛统理之、○</p>
<p>29米拉利子孙、宜核其数、循其室家宗族、</p>
<p>30自三十岁至五十、凡任职从事于会幕者核之、</p>
<p>31彼于会幕供役、所当守者、幕之板楗柱座、</p>
<p>32院四周之柱座钉索、与供事之器、皆按名指定之、</p>
<p>33此乃米拉利族之室家、在会幕之职任、祭司亚伦子以他玛统理之、○</p>
<p>34摩西亚伦及会众之牧伯、核数哥辖子孙、循其室家宗族、</p>
<p>35自三十岁至五十、凡任职从事于会幕者、</p>
<p>36计二千七百五十、</p>
<p>37摩西亚伦遵耶和华所谕摩西之命、核数哥辖子孙、凡从事于会幕者、其数即此、○</p>
<p>38革顺子孙、循其室家宗族、</p>
<p>39自三十岁至五十、凡任职从事于会幕者、</p>
<p>40计二千六百三十、</p>
<p>41摩西亚伦遵耶和华命、核数革顺子孙、凡从事于会幕者、其数即此、○</p>
<p>42米拉利子孙、循其室家宗族、</p>
<p>43自三十岁至五十、凡任职从事于会幕者、</p>
<p>44计三千二百、</p>
<p>45摩西亚伦遵耶和华所谕摩西之命、核数米拉利子孙、其数即此、○</p>
<p>46摩西亚伦及以色列牧伯、核数利未人、循其室家宗族、</p>
<p>47自三十岁至五十、凡任职从事于会幕、而负重者、</p>
<p>48共计八千五百八十、</p>
<p>49摩西循其供役负荷、而核数之、悉遵耶和华命、</p>
<p>↑返回页首</p>

</div>
