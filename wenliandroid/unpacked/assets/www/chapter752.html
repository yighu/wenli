
<div>
<h3>第七章</h3>
<p>1宫女曰王女欤、尔足著履、何其美好、尔股丰润如玉、巧工所制、</p>
<p>2腰若圆盂、不缺调和之酒、腹若积麦、环以百合之花、</p>
<p>3乳若麀鹿孪生之子、</p>
<p>4领若象牙之台、目若巴特拉并门旁之希实本沼、鼻若大马色相对之利巴嫩楼、</p>
<p>5首若迦密、鬈发曼鬋、其色维紫、王为所系、</p>
<p>6爱情在于诸乐、何其美好、可悦之甚、</p>
<p>7所罗门曰尔之躯干有如棕树、乳若其果之累然、</p>
<p>8我谓必攀棕树、而执其枝、愿尔乳若葡萄之累然、气息香如?果、</p>
<p>9口若旨酒、书拉密女曰为使我所爱者畅饮、流入寝者之口、</p>
<p>10我属我所爱者、彼亦恋我、</p>
<p>11我所爱者其来、尔我同往田野、宿于凤仙花间、</p>
<p>12诘旦夙兴、适葡萄园、观葡萄萌芽舒蕊否、石榴着花未、在彼陈我爱情、</p>
<p>13我所爱者、风茄吐香、门上有诸嘉果、新陈俱备、乃我为尔所蓄者、</p>

</div>
