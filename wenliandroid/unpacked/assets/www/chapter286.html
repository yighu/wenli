
<div>
<h3>第十五章</h3>
<p>1犹大支派、循其室家、掣签而得之地、其境至以东之边陲、南至寻野、</p>
<p>2其南界、自盐海之隅、向南之澳、</p>
<p>3出亚克拉滨阪之南、延及于寻、由加低斯巴尼亚之南、通希斯仑、至亚达珥、转至甲加、</p>
<p>4由此至押们与埃及溪、至海为极、是为南界、○</p>
<p>5其东界、即盐海、至约但河口、其北界、自海澳、即约但河口、</p>
<p>6至伯曷拉、经伯亚拉巴之北、至流便裔波罕之石、</p>
<p>7又自亚割谷而北、至底璧、沿吉甲、即亚都冥阪相对之所、在河之南、经隐示麦泉、至隐罗结、</p>
<p>8由此而往欣嫩子谷、至耶布斯、即耶路撒冷之南、上及欣嫩谷西之山巅、在利乏音谷之北极、</p>
<p>9自此山巅、至尼弗多亚泉、及以弗仑山诸邑、延至巴拉、即基列耶琳、</p>
<p>10自巴拉转西、至西珥山、经耶琳山之北、耶琳即基撒仑、下至伯示麦、越亭纳、</p>
<p>11出以革伦之北、延及施基伦、经巴拉山、至雅比聂、极于海、</p>
<p>12西界大海、此乃犹大族四周之界、循其室家、</p>
<p>13约书亚遵耶和华命、于犹大族中、以亚衲族祖基列亚巴邑、即希伯仑、予耶孚尼子迦勒为业、</p>
<p>14迦勒驱亚衲三子、示筛、亚希幔、挞买、</p>
<p>15自此往攻底璧居民、底璧昔名基列西弗、</p>
<p>16迦勒曰、击基列西弗而取之者、我必以女押撒妻之、</p>
<p>17迦勒弟基纳斯子俄陀聂取之、迦勒遂妻以女押撒、</p>
<p>18于归时、劝夫求田于父、女既下驴、迦勒曰、尔何欲、</p>
<p>19曰、求锡嘏于我、父既嫁我于南土、请赐我以泉、遂以上下泉予之、○</p>
<p>20犹大支派、循其室家、所得之业如左、</p>
<p>21其近以东界、极南之邑、乃甲薛、以得、雅姑珥、</p>
<p>22基拿、底摩拿、亚大达、</p>
<p>23基低斯、夏琐、以提楠、</p>
<p>24西弗、提链、比亚绿、</p>
<p>25夏琐哈大他、加略希斯仑、即夏琐、</p>
<p>26亚曼、示玛、摩拉大、</p>
<p>27哈萨迦大、黑实门、伯帕列、</p>
<p>28哈萨书亚、别是巴、比斯约他、</p>
<p>29巴拉、以因、以森、</p>
<p>30伊勒多腊、基失、何珥玛、</p>
<p>31洗革拉、麦玛拿、三撒拿、</p>
<p>32利巴勿、实忻、亚因、临门、共二十九邑、与其乡里、</p>
<p>33在洼地有以实陶、琐拉、亚实拿、</p>
<p>34撒挪亚、隐干宁、他普亚、以楠、</p>
<p>35耶末、亚杜兰、梭哥、亚西加、</p>
<p>36沙拉音、亚底他音、基底拉、基底罗他音、共十四邑、与其乡里、</p>
<p>37洗楠、哈大沙、麦大迦得、</p>
<p>38底连、米斯巴、约帖、</p>
<p>39拉吉、波斯加、伊矶伦、</p>
<p>40迦本、拉幔、基提利、</p>
<p>41基低罗、伯大衮、拿玛、玛基大、共十六邑、与其乡里、</p>
<p>42立拿、以帖、亚珊、</p>
<p>43益弗他、亚实拿、尼悉、</p>
<p>44基伊拉、亚革悉、玛利沙、共九邑、与其乡里、</p>
<p>45以革伦、与其属邑乡里、</p>
<p>46自以革伦至海、附近亚实突之处、与其乡里、</p>
<p>47亚实突与其属邑乡里、迦萨与其属邑乡里、至埃及溪、延及大海为界、</p>
<p>48在山地有沙密、雅提珥、梭哥、</p>
<p>49大拿、基列萨拿、即底璧、</p>
<p>50亚拿伯、以实提莫、亚念、</p>
<p>51歌珊、何伦、基罗、共十一邑、与其乡里、</p>
<p>52亚拉、度玛、以珊、</p>
<p>53雅农、伯他普亚、亚非加、</p>
<p>54宏他、基列亚巴、即希伯仑、洗珥、共九邑、与其乡里、</p>
<p>55玛云、迦密、西弗、淤他、</p>
<p>56耶斯列、约甸、撒挪亚、</p>
<p>57该隐、基比亚、亭拿、共十邑、与其乡里、</p>
<p>58哈忽、伯夙、基突、</p>
<p>59玛腊、伯亚诺、伊勒提君、共六邑、与其乡里、</p>
<p>60基列巴力、即基列耶琳、拉巴、共二邑、与其乡里、</p>
<p>61在旷野有伯亚拉巴、密丁、西迦迦、</p>
<p>62匿珊、盐城、隐基底、共六邑、与其乡里、</p>
<p>63居耶路撒冷之耶布斯人、犹大人不能逐之、与之同居耶路撒冷、至于今日、</p>

</div>
