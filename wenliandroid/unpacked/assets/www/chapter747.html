
<div>
<h3>第二章</h3>
<p>1我乃沙仑之水仙花、谷中之百合花、</p>
<p>2所罗门曰我之嘉偶、在众女间、如荆棘中之百合花、</p>
<p>3书拉密女曰我所爱者、在诸男中、如林木间之?果树、我坐其荫下而极乐、尝其果实而觉甘、</p>
<p>4彼引我入宴所、以爱为旗、在于我上、</p>
<p>5请给葡萄干以补我力、畀?果以畅我心、盖我因爱致疾、</p>
<p>6愿彼左手枕我首、右手抱我身、</p>
<p>7耶路撒冷诸女欤、我以獐及野鹿嘱尔、勿挑拨爱情、待其自发、</p>
<p>8又曰听之、乃我所爱者之声、彼逾山越陵而来、</p>
<p>9我所爱者、如獐如鹿、立于壁后、向牖而望、由棂而窥、</p>
<p>10我所爱者言曰、我嘉偶、我美人、其起与我偕往、</p>
<p>11冬已过、雨已止、</p>
<p>12遍地花开、治园之时已届、鸠声闻于我境、</p>
<p>13无花果树稔其实、葡萄舒蕊吐其香、我嘉偶、我美人、其起与我偕往、</p>
<p>14我之鸽欤、尔于磐之隙中、岩之隐处、俾我见尔容、闻尔声、尔声柔和、尔容秀美、</p>
<p>15女乃歌曰为我捕狐、即毁葡萄之小狐、因我葡萄已舒蕊矣、</p>
<p>16又曰我所爱者属我、我亦属彼、彼牧羊于百合花间、</p>
<p>17我所爱者、迨凉风起、日影逝时、尚其转而来归、如獐如鹿、在于溪峡、</p>

</div>
