
<div>
<h3>第三章</h3>
<p>1深夜在床、求我心所爱者、求之不得、</p>
<p>2自谓我必兴、遍行邑中、于通衢大道、求我心所爱者、求之不得、</p>
<p>3遇巡城之卒、问之曰、我心所爱者、汝见之乎、</p>
<p>4我甫离之、则遇我心所爱者、执之不令去、导入我母家、至生我者之室、</p>
<p>5耶路撒冷诸女欤、我以獐及野鹿嘱尔、勿挑拨爱情、待其自发、</p>
<p>6自野而来、状如烟柱、薰以没药乳香、及商贾之芳品、伊何人乎、</p>
<p>7旁立者曰乃所罗门之轿、四周有以色列之武士六十、</p>
<p>8皆执兵刃、而娴战鬬、腰各悬刀、以防夜警、</p>
<p>9所罗门王以利巴嫩之木、为己作轿、</p>
<p>10以银制柱、以金作底、以紫罽为座、铺以耶路撒冷众女之爱情、</p>
<p>11郇之众女欤、其出而观所罗门王、彼冠冕旒、乃于婚宴之日、心喜之时、其母冠之、</p>

</div>
