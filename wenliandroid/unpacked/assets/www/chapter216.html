
<div>
<h3>第十五章</h3>
<p>1耶和华谕摩西曰、</p>
<p>2告以色列族云、既至我所赐尔以居之地、</p>
<p>3欲以牛羊奉于耶和华为火祭、即燔祭、或他祭、以之偿愿、或以为乐献祭、或届节期、以为馨香、奉于耶和华、</p>
<p>4则献祭者、必取细面伊法十分之一、和油一欣四分之一、为素祭、奉于耶和华、</p>
<p>5并为各羔、取酒一欣四分之一、为灌祭、与燔祭、或他祭同献、</p>
<p>6如献牡绵羊、则必取细面伊法十分之二、和油一欣三分之一、为素祭、</p>
<p>7酒一欣三分之一、为灌祭、以为馨香、奉于耶和华、</p>
<p>8如以牡犊为燔祭、或他祭、或以之偿愿、或为酬恩祭、以献耶和华、</p>
<p>9则必取细面伊法十分之三、和油一欣之半、为素祭、与牡犊同献、</p>
<p>10酒一欣之半、为灌祭、以为馨香之火祭、奉于耶和华、</p>
<p>11每献牡犊、牡绵羊、绵羊羔、山羊羔、所备者必如是、</p>
<p>12依所献之数而备之、</p>
<p>13凡生于本土者、欲献火祭于耶和华、以为馨香、必遵是例、</p>
<p>14外人之旅于尔中、或历世与尔偕居者、欲以馨香之火祭献于耶和华、亦必如是而行、</p>
<p>15凡尔会众、及旅于尔中者、典章相同、历世弗替、在耶和华前、尔众若何、宾旅亦若何、</p>
<p>16尔及寓于尔中之宾旅、俱循一律一例、○</p>
<p>17耶和华谕摩西曰、</p>
<p>18告以色列族云、尔至我所导入之土、</p>
<p>19既食其所产、必以举祭献于耶和华、</p>
<p>20当取初稔之麦、为屑作饼、以为举祭、与举禾场之谷一例、</p>
<p>21必取初稔之麦为屑、以为举祭、献于耶和华、历世弗替、○</p>
<p>22尔或误犯、不从耶和华所谕摩西之命、</p>
<p>23既自昔迄今、及厥后历世所谕之命、</p>
<p>24或有所犯、而会众不知、则必献牡犊一、为燔祭、以为馨香、奉于耶和华、与其素祭、灌祭、悉循常例、亦献牡山羊一、为赎罪祭、</p>
<p>25祭司遂为以色列会众赎罪、俾蒙赦宥、因系误犯、且为其咎、已献火祭、及赎罪祭于耶和华、</p>
<p>26如是、则以色列会众、及旅于尔中者、俱蒙赦宥、缘其所犯、出于无知、</p>
<p>27如一人误干罪戾、则必献一岁之牝山羊、为赎罪祭、</p>
<p>28祭司当在耶和华前、为误犯者赎罪、俾蒙赦宥、</p>
<p>29凡误干罪戾、无论生于以色列本土、或旅于其中者、俱为一例、</p>
<p>30如其故犯、乃亵渎耶和华、不论宗族宾旅、必绝于民中、</p>
<p>31既藐视耶和华之言、干犯其命、则必见绝、厥罪归之、○</p>
<p>32以色列族居野时、遇人于安息日采薪、</p>
<p>33携之至摩西亚伦及会众前、</p>
<p>34囚之于狱、因未定拟何以处之、</p>
<p>35耶和华谕摩西曰、其人必杀勿赦、会众当于营外击之以石、</p>
<p>36遂携出营外、以石击毙之、遵耶和华所谕摩西之命、○</p>
<p>37耶和华谕摩西曰、</p>
<p>38当令以色列族、衣边之下作?、各?之上、缘以蓝带、历世弗替、</p>
<p>39尔观其?、可忆耶和华诫、而遵行之、不致随尔心目、徇欲如故、</p>
<p>40宜忆我诫、而为圣于上帝、</p>
<p>41我乃尔之上帝耶和华、导尔出埃及、为尔之上帝、我乃耶和华、尔之上帝也、</p>
<p>↑返回页首</p>

</div>
