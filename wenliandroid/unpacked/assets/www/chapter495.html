
<div>
<h3>第八章</h3>
<p>1亚达薛西王时、自巴比伦与我偕上之族长、及其谱系如左、</p>
<p>2非尼哈裔革顺、以他玛裔但以理、大卫裔哈突、</p>
<p>3巴录之后、示迦尼裔撒迦利亚、与其宗族、循其谱系、计丁男百五十人、</p>
<p>4巴哈摩押裔、西拉希雅子以利约乃、与丁男二百人、</p>
<p>5示迦尼裔、雅哈悉子、与丁男三百人、</p>
<p>6亚丁裔、约拿单子以别、与丁男五十人、</p>
<p>7以拦裔、亚他利雅子耶筛亚、与丁男七十人、</p>
<p>8示法提雅裔、米迦勒子西巴第雅、与丁男八十人、</p>
<p>9约押裔、耶歇子俄巴底亚、与丁男二百十八人、</p>
<p>10示罗密裔、约细斐子、与丁男百六十人、</p>
<p>11比拜裔、比拜子撒迦利亚、与丁男二十八人、</p>
<p>12押甲裔、哈加坦子约哈难、与丁男百有十人、</p>
<p>13亚多尼干裔、季者以利法列、耶利、示玛雅、与丁男六十人、</p>
<p>14比革瓦伊裔乌太、撒布、与丁男七十人、○</p>
<p>15我于流往亚哈瓦之河滨、会集斯众、在彼张幕三日、察阅庶民与祭司、其中不见利未人、</p>
<p>16乃召以利以谢、亚列、示玛雅、以利拿单、雅立、以利拿单、拿单、撒迦利亚、米书兰、皆为族长、及教习约雅立、以利拿单、</p>
<p>17遣之至迦西斐雅、见其地族长易多、使告易多、与其昆弟尼提甯人、令人至此、为我上帝室供其役事、</p>
<p>18我侪蒙我上帝之祐、于以色列子利未之孙抹利裔中得聪慧者一人、及示利比、与其子弟十八人、</p>
<p>19哈沙比雅同米拉利裔耶筛亚、与其子弟二十人、</p>
<p>20及尼提甯人、即大卫与牧伯所赐、服役利未人者之裔、二百二十人、携之而至、其名皆经检点、○</p>
<p>21时、我在亚哈瓦河滨、宣告禁食、在我上帝前自卑、求其使我及幼稚、与凡所有、俱得坦途、</p>
<p>22昔我告王曰、凡寻求我上帝者、必蒙其祐、弃之者必犯其权、干其怒、今求王遣步卒骑兵、助我御敌于路、我以为耻、</p>
<p>23故我禁食、求我上帝、蒙其俞允、</p>
<p>24我简祭司长十二人、即示利比哈沙比雅、及其昆弟十人、</p>
<p>25以金银与器皿、即王与谋士军长、及在彼之以色列众、为我上帝室所献者、权衡其数、付于其手、</p>
<p>26银六百五十他连得、银器一百他连得、金一百他连得、</p>
<p>27金盂二十、重同金币一千、光华之铜器二、其珍如金、</p>
<p>28我告祭司曰、尔归耶和华为圣、器皿亦为圣、金银乃乐输于尔列祖之上帝耶和华、</p>
<p>29当谨守之、俟再权于祭司长、利未人、以色列族长前、在耶路撒冷耶和华室之库、</p>
<p>30祭司利未人、乃收金银与器皿、如其所权之数、运至耶路撒冷我上帝室、○</p>
<p>31正月十二日、我侪离亚哈瓦河滨、欲往耶路撒冷、蒙我上帝之祐、得免于敌、及途问潜伏者之手、</p>
<p>32遂至耶路撒冷、居彼三日、</p>
<p>33越至四日、在我上帝室、权金银与器皿、付诸祭司、乌利亚子米利末之手、非尼哈子以利亚撒、利未人耶书亚子约撒拔、宾内子挪亚底偕之、</p>
<p>34是日咸核其数、权其轻重、录之于册、</p>
<p>35俘囚之众、自异域而归者、为以色列众献燔祭、奉于以色列之上帝、牡牛十二、牡绵羊九十六、绵羊羔七十七、且献牡山羊十二、以为赎罪之祭、俱献于耶和华为燔祭、</p>
<p>36又以王诏付于王臣、及河西诸方伯、彼乃助民、与七帝室所需、</p>

</div>
