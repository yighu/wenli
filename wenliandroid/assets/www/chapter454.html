
<div>
<h3>第三章</h3>
<p>1所罗门肇建耶和华室、于耶路撒冷摩利亚山、即耶和华见于其父大卫之所、大卫曾定其地、在耶布斯人阿珥楠禾场、</p>
<p>2所罗门即位四年二月二日、开始建造、</p>
<p>3所罗门为上帝室所砌之基、长六十肘、宽二十肘、俱循古度、</p>
<p>4前廊长二十肘、宽与室等、高百二十肘、内盖以精金、</p>
<p>5大室之壁、蔽以柏木、盖以精金、上刻棕树与链之状、</p>
<p>6又饰室以宝石、使之华美、金皆巴瓦音所出、</p>
<p>7室及梁阈壁门、皆以金盖之、壁上镂基路伯、</p>
<p>8又造至圣所、长二十肘、与室之宽相等、其宽亦二十肘、盖以精金、用金六百他连得、</p>
<p>9金钉五十舍客勒、楼阁亦盖以金、</p>
<p>10至圣所内、按作像法、制基路伯二、包之以金、</p>
<p>11其翮共长二十肘、左者一翮长五肘、及于室壁、一翮亦长五肘、接于右者之翮、</p>
<p>12右者一翮长五肘、及于室壁、一翮亦长五肘、接于左者之翮、</p>
<p>13二基路伯各张其翮、共长二十肘、面室而立、</p>
<p>14以蓝紫绛三色之缕、及细枲布作?、上绣基路伯、</p>
<p>15室前作二柱、高三十五肘、柱顶高五肘、柱顶高五肘、</p>
<p>16又作链、置于柱顶、作石榴一百、系于链上、</p>
<p>17其柱立于室前、左一右一、右名雅斤、左名波阿斯、</p>

</div>
