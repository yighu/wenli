
<div>
<h3>第三章</h3>
<p>1维时、大祭司以利亚实、与其同宗祭司、起建羊门、而区别之、置扉、又建邑垣、至哈米亚楼、延及哈楠业楼、而区别之、</p>
<p>2其次、耶利哥人建筑、其次、音利子撒刻建筑、</p>
<p>3哈西拿众子建鱼门、上梁置扉、锁楗俱备、</p>
<p>4其次、哈哥斯孙、乌利亚子米利末修葺、其次、米示萨别孙、比利迦子米书兰修葺、其次、巴拿子撒督修葺、</p>
<p>5其次、提哥亚人修葺、然彼之显者、不肩负其主之工、</p>
<p>6巴西亚子耶何耶大、比所玳子米书兰、修葺古门、上梁置扉、锁楗俱备、</p>
<p>7其次、基遍人米拉提、米伦人雅顿、与基遍人、及河西方伯所属之米斯巴人修葺、</p>
<p>8其次、金工哈海雅子乌薛修葺、其次、制香之哈拿尼雅修葺、彼众修葺耶路撒冷、延至广垣、</p>
<p>9其次、治耶路撒冷境之半者、户珥子利法雅修葺、</p>
<p>10其次、哈路抹子耶大雅、修葺其室相对之处、其次、哈沙尼子哈突修葺、</p>
<p>11哈琳子玛基雅、与巴哈摩押子哈述、修葺一段、爰及炉楼、</p>
<p>12其次、治耶路撒冷境之半者、哈罗黑子沙龙、及其女修葺、</p>
<p>13哈嫩及撒挪亚居民、修葺谷门、建门置扉、锁楗俱备、复建垣一千肘、至粪场门、</p>
<p>14治伯哈基琳者、利甲子玛基雅修葺粪场门、建门置扉、锁楗俱备、</p>
<p>15治米斯巴者、各荷西子沙仑、修葺泉门、建门、作盖、置扉、锁楗俱备、复建近于王囿、西罗亚沼之垣、至大卫城之阶、</p>
<p>16其次、治伯夙境之半者、押卜子尼希米修葺、至大卫墓相对之所、延及凿成之池、至于勇士之室、</p>
<p>17其次、利未人、巴尼子利宏修葺、其次、治基伊拉境之半者、哈沙比雅、为其区域修葺、</p>
<p>18其次、治基伊拉境之半者、哈沙比之同宗、希拿达子巴瓦伊修葺、</p>
<p>19其次、治米斯巴者、耶书亚子以谢、修葺一段、在邑隅武库相对之处、</p>
<p>20其次、萨拜子巴录、竭力修葺一段、自邑隅至大祭司以利亚实之室门、</p>
<p>21其次、哈哥斯孙、乌利亚子米利末、修葺一段、自以利亚实室门、至其室隅、</p>
<p>22其次、居平原之祭司修葺、</p>
<p>23其次、便雅悯与哈述、于其室前修葺、其次、亚难尼孙、玛西雅子亚撒利雅、附近其室修葺、</p>
<p>24其次、希拿达子宾内、修葺一段、自亚撒利雅之室、延及城弯、至于垣隅、</p>
<p>25乌赛子巴拉、修葺城弯相对之所、及突出之楼、附王上宫、近于狱院、其次、巴录子毗大雅修葺、</p>
<p>26时、尼提甯人、居于俄斐勒、沿及水门之东、城楼相对之所、</p>
<p>27其次、提哥亚人、修葺一段、在突出大楼相对之所、至俄斐勒垣、</p>
<p>28自马门而上、众祭司修葺、各在其室相对之所、</p>
<p>29其次、音麦子撒督、修葺其室相对之所、其次、司东门者、示迦尼子示玛雅修葺、</p>
<p>30其次、示利米雅子哈拿尼雅、及萨拉第六子哈嫩、修葺一段、其次、比利迦子米书兰、修葺其室相对之所、</p>
<p>31其次、金工玛基雅修葺、至尼提甯人及商贾之室、在哈米弗甲门相对之所、延及邑隅之楼、</p>
<p>32邑隅之楼与羊门之间、金工与商贾修葺、</p>

</div>
