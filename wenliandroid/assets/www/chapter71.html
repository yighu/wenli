
<div>
<h3>第五章</h3>
<p>1亚当之裔、其谱如左、上帝造人、乃肖其象、</p>
<p>2造男造女、当造之日、锡之以嘏、称之曰人、</p>
<p>3亚当百有三十岁生子、克肖乎己、命名塞特、</p>
<p>4后历八百年、犹生子女、</p>
<p>5享寿九百三十岁而终、○</p>
<p>6塞特百有五岁、生以挪士、</p>
<p>7后历八百有七年、犹生子女、</p>
<p>8享寿九百十有二岁而终、○</p>
<p>9以挪士九十岁生该南、</p>
<p>10后历八百十五年、犹生子女、</p>
<p>11享寿九百有五岁而终、○</p>
<p>12该南七十岁生玛勒列、</p>
<p>13后历八百四十年、犹生子女、</p>
<p>14享寿九百有十岁而终、○</p>
<p>15玛勒列六十五岁生雅列、</p>
<p>16后历八百三十年、犹生子女、</p>
<p>17享寿八百九十五岁而终、○</p>
<p>18雅列百六十二岁生以诺、</p>
<p>19后历八百年、犹生子女、</p>
<p>20享寿九百六十二岁而终、○</p>
<p>21以诺六十五岁生玛土撒拉、</p>
<p>22后与上帝偕行、历三百年、犹生子女、</p>
<p>23享寿三百六十五岁、</p>
<p>24以诺与上帝偕行、上帝接之、遂不在焉、○</p>
<p>25玛土撒拉百八十七岁生拉麦、</p>
<p>26后历七百八十二年、犹生子女、</p>
<p>27享寿九百六十九岁而终、○</p>
<p>28拉麦百八十二岁生子、</p>
<p>29命名挪亚、曰、耶和华诅地、使我操作劳苦、此子必慰藉我、</p>
<p>30后拉麦历五百九十五年、犹生子女、</p>
<p>31享寿七百七十七岁而终、○</p>
<p>32挪亚五百岁、生闪含雅弗、</p>

</div>
