
<div>
<h3>第二十一篇</h3>
<p>大卫之诗使伶长歌之○</p>
<p>1耶和华欤、王因尔力而欢欣、缘尔拯救而乐甚兮、</p>
<p>2其心所愿、尔已赐之、其口所祈、尔未靳之、</p>
<p>3尔以美福迎之、以精金之冕冠之兮、</p>
<p>4向尔求生、则锡以寿、绵长不绝兮、</p>
<p>5缘尔拯救、其荣乃大、尊严加于其身兮、</p>
<p>6使获厚福、迄于永久、欢乐于尔前兮、</p>
<p>7王所恃者、耶和华兮、蒙至上者之仁慈、不至动摇兮、</p>
<p>8尔手将索尔敌、尔之右手、索憾尔者兮、</p>
<p>9尔恚忿时、使之如火炉、耶和华震怒而吞之、火必灭之兮、</p>
<p>10尔必灭其子孙于地上、绝其苗裔于人间兮、</p>
<p>11彼拟害尔、图谋而不能成兮、</p>
<p>12尔曳弦以射其面、使之却退兮、</p>
<p>13耶和华欤、愿尔施力而高举、我则讴歌、以颂尔能兮、</p>

</div>
