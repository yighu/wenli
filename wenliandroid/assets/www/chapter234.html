
<div>
<h3>第三十三章</h3>
<p>1以色列族循其行伍、从摩西亚伦出埃及地、历程如左、</p>
<p>2摩西遵耶和华命、以其所历之程、笔之于书、</p>
<p>3正月之望、逾越节之翌日、以色列族自兰塞启行、昂然而出、为埃及人目击、</p>
<p>4时埃及人丧其长子、为耶和华所击者、彼之诸神、耶和华亦谴之、</p>
<p>5以色列族自兰塞启行、建营于疏割、</p>
<p>6自疏割启行、建营于滨野之以倘、</p>
<p>7自以倘启行、返而至于比哈希录、巴力洗分相对之所、建营于密夺、</p>
<p>8自比哈希录启行、经海而入伊坦之野、历程三日、建营于玛拉、</p>
<p>9自玛拉启行、至以琳、在彼有水泉十二、棕树七十、遂建营焉、</p>
<p>10自以琳启行、建营于红海之滨、</p>
<p>11自红海滨启行、建营于汛野、</p>
<p>12自汛野启行、建营于脱加、</p>
<p>13自脱加启行、建营于亚录、</p>
<p>14自亚录启行、建营于利非订、在彼、民众无水可饮、</p>
<p>15自利非订启行、建营于西乃野、</p>
<p>16自西乃野启行、建营于基博罗哈他瓦、</p>
<p>17自基博罗哈他瓦启行、建营于哈洗录、</p>
<p>18自哈洗录启行、建营于利提玛、</p>
<p>19自利提玛启行、建营于临门帕烈、</p>
<p>20自临门帕烈启行、建营于立拿、</p>
<p>21自立拿启行、建营于勒撒、</p>
<p>22自勒撒启行、建营于基希拉他、</p>
<p>23自基希拉他启行、建营于沙斐山、</p>
<p>24自沙斐山启行、建营于哈拉大、</p>
<p>25自哈拉大启行、建营于玛吉希录、</p>
<p>26自玛吉希录启行、建营于他哈、</p>
<p>27自他哈启行、建营于他拉、</p>
<p>28自他拉启行、建营于密加、</p>
<p>29自密加启行、建营于哈摩拿、</p>
<p>30自哈摩拿启行、建营于摩西录、</p>
<p>31自摩西录启行、建营于比尼雅干、</p>
<p>32自比尼雅干启行、建营于曷哈及甲、</p>
<p>33自曷哈及甲启行、建营于约巴他、</p>
<p>34自约巴他启行、建营于阿博拿、</p>
<p>35自阿博拿启行、建营于以旬迦别、</p>
<p>36自以旬迦别启行、建营于寻野、即加低斯、</p>
<p>37自加低斯启行、建营于何珥山、在以东界、</p>
<p>38以色列族出自埃及、历四十年、五月朔、祭司亚伦遵耶和华命、陟何珥山而死、</p>
<p>39时亚伦年一百二十三、</p>
<p>40当时亚拉得王居于迦南之南、闻以色列族至、</p>
<p>41以色列族自何珥山启行、建营于撒摩拿、</p>
<p>42自撒摩拿启行、建营于普嫩、</p>
<p>43自普嫩启行、建营于阿伯、</p>
<p>44自阿伯启行、建营于以耶亚巴琳、在摩押界、</p>
<p>45自以耶亚巴琳启行、建营于底本迦得、</p>
<p>46自底本迦得启行、建营于亚门低比拉太音、</p>
<p>47自亚门低比拉太音启行、建营于尼波前、亚巴琳山、</p>
<p>48自亚巴琳山启行、建营于摩押平原、约但河滨、耶利哥相对之所、</p>
<p>49沿约但河建营、自伯耶施末、至摩押平原之亚伯什亭、○</p>
<p>50在摩押平原、约但河滨、耶利哥相对之所、耶和华谕摩西曰、</p>
<p>51告以色列族云、汝渡约但入于迦南、</p>
<p>52必于尔前驱其居民、坏其雕刻之木石、镕铸之偶像、毁厥崇邱、</p>
<p>53必取其地而居之、盖我以斯土赐汝为业、</p>
<p>54必掣签分地、按尔室家、人众则给地多、人寡则给地少、各随所掣之签、循其宗族、得以为业、</p>
<p>55斯土之民、尔不驱逐、则尔所遗者、必为尔目中之刺、胁下之棘、扰尔于所居之地、</p>
<p>56如是我将罚尔、犹欲罚彼然、</p>
<p>↑返回页首</p>

</div>
