
<div>
<h3>第十八章</h3>
<p>1耶和华谕耶利米之言、</p>
<p>2曰、起往陶人之室、我将于彼使尔听我言、</p>
<p>3我遂往陶人之室、见其以钧制器、</p>
<p>4所制之器、既坏于陶人之手、乃复以制他器、循其所欲、○</p>
<p>5耶和华谕我曰、</p>
<p>6以色列家欤、耶和华云、我之待尔、岂不能如陶人乎、以色列家欤、尔在我手、犹泥在陶人手也、</p>
<p>7我论一族、或论一国之时、言欲拔之、毁之、翦灭之、</p>
<p>8如彼邦族转离其恶、我则回意、不降所言之灾、</p>
<p>9我论一族、或论一国之时、言欲植之、建之、</p>
<p>10如彼邦族行我所恶、不听我言、我则回意、不锡所言之福、</p>
<p>11故当告犹大人、及耶路撒冷居民曰、耶和华云、我造灾以击尔、设谋害尔、其转离尔恶途、改正尔行径、</p>
<p>12惟彼曰、无望也、我必从己所谋、各徇恶心之刚愎而行、○</p>
<p>13耶和华曰、以色列处女所行、可憎维甚、询于列邦、孰闻若此之事、</p>
<p>14利巴嫩之雪、岂能绝于田野之磐乎、流自远方之冷水、岂能涸乎、</p>
<p>15惟我民忘我、焚香于虚无之物、蹶于故辙、致行未筑之路、</p>
<p>16其地成为怪异、被人嗤笑、凡过之者、必骇异而摇首、</p>
<p>17我将于敌前散之、若以东风飘之、彼遭难之日、我必背之、而不面之、○</p>
<p>18彼曰、其来、尔我同谋以攻耶利米、因法律不绝于祭司、谋略不绝於哲人、预言不绝于先知、来哉、我侪以舌攻之、勿听其言、○</p>
<p>19耶和华欤、求尔垂顾、听敌我者之言、</p>
<p>20以恶报善可乎、彼乃掘阱以陷我命、我曾立于尔前、为之祈福、使尔怒转离之、求尔垂念焉、 男被戮而亡、少者临陈、陨于锋刃、</p>
<p>22尔使军旅忽临之、哭声闻于其室、盖彼掘阱以陷我躬、设网以绊我足、</p>
<p>23耶和华欤、彼谋杀我、尔悉知之、勿赦其愆、勿涂其罪、使之倾覆于尔前、尔震怒时、宜处治之、</p>

</div>
